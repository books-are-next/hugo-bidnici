<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>bidnici-8</title>
		<link href="../Styles/bidnici_idstyles.css" rel="stylesheet" type="text/css"/>
	</head>
	<body id="bidnici" xml:lang="cs-CZ">
		<div>
			<p id="toc_marker-1-6" class="MLP-uroven2-kapitola para-style-override-1">KNIHA ŠESTÁ <br/>Javert</p>
			<p id="toc_marker-1-6-1" class="MLP-uroven3-nadpis-II">(1) <a id="x.19374"></a><br/>Začátek odpočinku</p>
			<p class="MLP-text-bez1radku para-style-override-1">Madeleine dal převézt Fantinu do nemocnice, kterou měl ve svém domě. Svěřil ji sestrám a&#160;ty ji uložily do postele. Dostavila se prudká horečka. Fantina část noci blouznila a&#160;mluvila nahlas. Konečně usnula.</p>
			<p class="MLP-text para-style-override-1">Na druhý den k&#160;poledni se probudila, slyšela dech vedle lůžka, rozhrnula záclonu a&#160;spatřila pana Madeleina, který se díval na něco nad její hlavou. Jeho pohled byl plný soucitu a&#160;úzkosti a&#160;pokorně prosil. Sledovala jeho směr a&#160;viděla, že upírá oči na krucifix přibitý na zdi.</p>
			<p class="MLP-text para-style-override-1"><span>Od té chvíle byl pan Madeleine pro Fantinu jiným člověkem. Zdálo se jí, že je obklopen světlem. Byl pohřížen do jakési modlitby. Dlouho jej pozorovala, než se ho odvážila vyrušit. Konečně mu plaše řekla:</span></p>
			<p class="MLP-text para-style-override-1">„Co tu děláte?“</p>
			<p class="MLP-text para-style-override-1">Pan Madeleine byl u&#160;ní už hodinu. Čekal, až se Fantina probudí. Vzal ji za ruku, nahmatal tep a&#160;odpověděl:</p>
			<p class="MLP-text para-style-override-1">„Jak se vám daří?“</p>
			<p class="MLP-text para-style-override-1">„Dobře; spala jsem,“ řekla Fantina. „Je mi už lépe. Nic to nebude.“</p>
			<p class="MLP-text para-style-override-1">A&#160;pan Madeleine odpověděl teprve teď na otázku, kterou mu předtím dala.</p>
			<p class="MLP-text para-style-override-1">„Modlil jsem se k&#160;mučedníku, který je tam nahoře.“</p>
			<p class="MLP-text para-style-override-1">A&#160;v&#160;duchu dodal: „Za mučednici, která je zde dole.“</p>
			<p class="MLP-text para-style-override-1">Pan Madeleine strávil noc a&#160;dopoledne tím, že se vyptával. Teď už věděl všechno. Znal Fantinin příběh se všemi jeho dojemnými podrobnostmi.</p>
			<p class="MLP-text para-style-override-1">„Chudáku, zkusila jste hodně. Ale nenaříkejte; od nynějška se vám dostává údělu vyvolených. Tímto způsobem se stávají z&#160;lidí andělé. Nemohou za to; jinak to nedovedou. Vidíte, peklo, z&#160;něhož vycházíte, je první podoba nebe. Tou jste musila začít.“</p>
			<p class="MLP-text para-style-override-1">Hluboce vzdychl, kdežto ona se na něho usmívala milým úsměvem, jemuž chyběly dva zuby.</p>
			<p class="MLP-text para-style-override-1">Téže noci napsal Javert dopis. Druhý den ráno jej sám donesl na poštu v&#160;Montreuil-sur-Mer. Byl určen do Paříže a&#160;adresa zněla: <span class="MLP-znak-kurziva-11b">Panu Chabouilletovi, tajemníku pana policejního prefekta</span>. Protože se už roznesla zpráva o&#160;příhodě na strážnici, domnívala se poštovní úřednice a&#160;lidé, kteří viděli dopis a&#160;poznali na obálce Javertovo písmo, že Javert posílá žádost o&#160;propuštění.</p>
			<p class="MLP-text para-style-override-1">Pan Madeleine bez otálení napsal Thénardierovým. Fantina jim byla dlužna sto dvacet franků. Poslal jim tři sta franků s&#160;poznámkou, aby tím považovali dluh za vyrovnaný a&#160;dítě přivedli do Montreuil-sur-Mer, kam je volá nemocná matka.</p>
			<p class="MLP-text para-style-override-1">To Thénardiera oslnilo. „U&#160;čerta!“ řekl své manželce. „To dítě nepustíme. Kdo by byl uvěřil, že se z&#160;cvrčka stane dojná kráva? Vím, co v&#160;tom vězí. Nějaký hlupák se zbláznil do matky.“</p>
			<p class="MLP-text para-style-override-1">Odpověděl pěkně sestavenou upomínkou na pět set a&#160;několik franků. V&#160;té upomínce byly dvě neodmítnutelné položky&#160;– jedna byla částka vyplacená lékaři, který jeho děti ošetřoval, a&#160;druhá lékárníkovi, který zásobil léky Eponinu a&#160;Azelmu ve dvou dlouhých nemocech. Cosetta, jak jsme řekli, vůbec nestonala. Byla to jen malá záměna jmen. Na konec upomínky Thénardier napsal: Na účet přijal tři sta franků.</p>
			<p class="MLP-text para-style-override-1">Pan Madeleine ihned poslal druhých tři sta franků a&#160;napsal: „Rych­le přiveďte Cosettu.“</p>
			<p class="MLP-text para-style-override-1">„Kristepane!“ řekl Thénardier. „To dítě nemůžeme dát z&#160;ruky.“</p>
			<p class="MLP-text para-style-override-1">Zatím se Fantina nikterak nezotavovala. Byla stále v&#160;nemocnici.</p>
			<p class="MLP-text para-style-override-1"><span>Jeptišky zpočátku přijaly a&#160;ošetřovaly „tu dívku“ s&#160;odporem. Kdo viděl remešské basreliéfy, vzpomene si jistě na posměšně ohrnuté dolní rty moudrých panen, které pohlížejí na panny pošetilé. Ono starověké opovržení vestálek k&#160;nevěstkám je jedním z&#160;nejhlubších pudů ženské důstojnosti; jeptišky jej procítily s&#160;důrazem, který dává náboženství. Ale Fantina je v&#160;několika dnech odzbrojila. Znala spoustu pokorných a&#160;vlídných slov a&#160;dojímala svým mateřstvím. Jednoho dne jeptišky slyšely, jak v&#160;horečce říká: „Byla jsem hříšnice, ale až budu mít dítě u&#160;sebe, bude to znamenat, že mi Bůh odpustil. Dokud jsem žila v&#160;hříchu, nechtěla jsem mít Cosettu u&#160;sebe, nebyla bych snesla její udivené a&#160;smutné oči. Bůh mi odpustí; vždyť jsem hřešila jenom pro ni. Ucítím, jak mi Bůh žehná, až tu bude Cosetta. Budu se na ni dívat; uleví se mi pohledem na její nevinnost. Vůbec nic neví. Víte, sestřičky, je to anděl! V&#160;tom věku ještě křídla neopadala.“</span></p>
			<p class="MLP-text para-style-override-1">Pan Madeleine ji navštěvoval dvakrát denně a&#160;Fantina se ho pokaždé tázala:</p>
			<p class="MLP-text para-style-override-1">„Uvidím brzo svou Cosettu?“</p>
			<p class="MLP-text para-style-override-1">Odpovídal jí:</p>
			<p class="MLP-text para-style-override-1">„Snad zítra ráno. Čekám každým okamžikem, že ji přivezou.“</p>
			<p class="MLP-text para-style-override-1">Matčin bledý obličej zářil.</p>
			<p class="MLP-text para-style-override-1">„Ach!“ říkávala. „Jak budu šťastná!“</p>
			<p class="MLP-text para-style-override-1">Právě jsme řekli, že se neuzdravovala. Naopak, zdálo se, že se její stav týden co týden horší. Hrst sněhu přitisknutá na holou pokožku mezi lopatky způsobila, že nemoc, která v&#160;ní po několik let klíčila, se prudce ohlásila. Tehdy se v&#160;průzkumu a&#160;léčbě plicních nemocí začínalo užívat Laënnekovy výborné metody. Lékař proklepal Fantinu a&#160;potřásl hlavou.</p>
			<p class="MLP-text para-style-override-1">Pan Madeleine řekl lékaři:</p>
			<p class="MLP-text para-style-override-1">„Tak co?“</p>
			<p class="MLP-text para-style-override-1">„Nemá dítě, které si přeje spatřit?“</p>
			<p class="MLP-text para-style-override-1">„Ano.“</p>
			<p class="MLP-text para-style-override-1">„Tedy si pospěšte a&#160;přiveďte je.“</p>
			<p class="MLP-text para-style-override-1">Pan Madeleine se zachvěl.</p>
			<p class="MLP-text para-style-override-1">Fantina se ptala:</p>
			<p class="MLP-text para-style-override-1">„Co řekl lékař?“</p>
			<p class="MLP-text para-style-override-1">Pan Madeleine se nutil do úsměvu.</p>
			<p class="MLP-text para-style-override-1">„Řekl, že vám máme brzy přivézt vaši holčičku. To vám vrátí zdraví.“</p>
			<p class="MLP-text para-style-override-1">„Má pravdu,“ odpověděla. „Ale proč mi Thénardierovi Cosettu nevracejí? Přijde! Konečně vidím štěstí docela blízko sebe!“</p>
			<p class="MLP-text para-style-override-1">Thénardier však nechtěl dítě „pustit“ a&#160;udával sta nemožných důvodů. Cosetta prý trochu churaví a&#160;v&#160;zimě se nemůže vydat na cestu. Mimoto prý má Thénardier v&#160;okolí několik naléhavých dloužků, o&#160;jejichž zapravení se musí postarat a&#160;tak dále.</p>
			<p class="MLP-text para-style-override-1">„Pošlu někoho pro Cosettu,“ řekl Madeleine. „Bude-li třeba, pojedu sám.“</p>
			<p class="MLP-text--0-12 para-style-override-1">Fantina mu nadiktovala tento dopis, který jí dal podepsat:</p>
			<p class="MLP-dopis--I para-style-override-1">Pane Thénardiere!</p>
			<p class="MLP-dopis--I para-style-override-1">Odevzdejte Cosettu osobě, která se prokáže tímto dopisem. Všechna zbývající drobná vydání Vám budou zaplacena. Mám čest Vás uctivě pozdravovat.</p>
			<p class="MLP-dopis-podpis--I para-style-override-1">Fantina.</p>
			<p class="MLP-text para-style-override-1">Mezitím došlo k&#160;vážné příhodě. Ať přitesáváme sebelépe tajemný balvan, z&#160;něhož je utvořen náš život, stále se v&#160;něm znovu objevuje černá žíla našeho osudu.</p>
			<p id="toc_marker-1-6-2" class="MLP-uroven3-nadpis para-style-override-1">(2) <br/>Jak se z<a id="x.19377"></a>ejména Jean může stát Champ</p>
			<p class="MLP-text-bez1radku para-style-override-1">Jednou ráno, když pan Madeleine vyřizoval ve své pracovně několik naléhavých obecních záležitostí pro případ, že by se snad přece odhodlal k&#160;cestě do Montfermeil, přišli mu ohlásit, že s&#160;ním chce mluvit policejní inspektor Javert. Jakmile pan Madeleine zaslechl Javertovo jméno, nemohl se ubránit nepříjemnému pocitu. Od události na policejní strážnici se mu Javert vyhýbal víc než jindy a&#160;pan Madeleine ho vůbec nespatřil.</p>
			<p class="MLP-text para-style-override-1">„Uveďte ho,“ řekl.</p>
			<p class="MLP-text para-style-override-1">Javert vstoupil.</p>
			<p class="MLP-text para-style-override-1"><span>Pan Madeleine zůstal sedět u&#160;krbu, péro držel v&#160;ruce, díval se do svazku spisů, v&#160;němž listoval a&#160;kam něco zapisoval, a&#160;zkoumal protokoly přestupků proti silničnímu řádu. Nedal se Javertem rušit. Nedovedl se ubránit vzpomínce na ubohou Fantinu, a&#160;proto se tvářil ledově.</span></p>
			<p class="MLP-text para-style-override-1">Javert uctivě pozdravil starostu, který byl k&#160;němu obrácen zády. Pan starosta se na něho ani nepodíval a&#160;dále se přehraboval v&#160;listinách.</p>
			<p class="MLP-text para-style-override-1">Javert učinil dva nebo tři kroky po kanceláři a&#160;zastavil se, aniž přerušil mlčení.</p>
			<p class="MLP-text para-style-override-1">Znalec lidských tváří, jemuž by byla srozumitelná Javertova povaha a&#160;který by byl už déle studoval toho divocha ve službách civilizace, onu podivnou smíšeninu vlastností Římana a&#160;Sparťana, mnicha a&#160;kaprála, toho slídila neschopného lži, toho bezúhonného špicla, znalec, který by byl věděl o&#160;jeho tajném a&#160;dávném odporu k&#160;panu Madeleinovi, o&#160;jeho střetnutí se starostou pro Fantinu a&#160;byl by v&#160;té chvíli pozoroval Javerta, ten znalec by si byl řekl: co se stalo? Tomu, kdo by byl znal to svědomí, přísné, čisté, upřímné, poctivé, přímé a&#160;nesmlouvavé svědomí, by bylo jasno, že se Javert právě vzpamatoval z&#160;nějakého hlubokého vnitřního boje. Javert neměl v&#160;duši nic, co by se nebylo jevilo v&#160;jeho tváři. Docházelo u&#160;něho&#160;– jako u&#160;všech násilnických lidí&#160;– k&#160;náhlým změnám přesvědčení. Ještě nikdy nebyl výraz v&#160;jeho obličeji tak podivný a&#160;nezvyklý. Při vstupu se panu Madeleinovi uklonil a&#160;v&#160;jeho pohledu nebyla ani zášť ani hněv ani nedůvěra; zastavil se několik kroků za starostovým křeslem; a&#160;pak tam stál, vzpřímen v&#160;předepsaném postoji, s&#160;výrazem prosté a&#160;chladné drsnosti člověka, který nikdy nebyl vlídný a&#160;který byl vždycky trpělivý; čekal mlčky, bez pohybu, ve skutečné pokoře a&#160;v&#160;klidné odevzdanosti, dokud se pan starosta neráčil ohlédnout; byl klidný, vážný, klobouk držel v&#160;ruce, oči klopil s&#160;výrazem, který byl něčím mezi výrazem vojáka stojícího před důstojníkem a&#160;výrazem provinilce před soudcem. Všechny city jako všechny vzpomínky, které bychom mu mohli přisuzovat, zmizely. V&#160;jeho neproniknutelné, jako žula prosté tváři nebylo nic než nevlídný smutek. Celá jeho postava vyzařovala poníženost i&#160;pevnost a&#160;jakousi sklíčenou odhodlanost.</p>
			<p class="MLP-text para-style-override-1">Starosta konečně odložil pero a&#160;napolo se otočil.</p>
			<p class="MLP-text para-style-override-1">„Tak tedy! Co je? Co se stalo, Javerte?“</p>
			<p class="MLP-text para-style-override-1">Javert chvíli mlčel, jako by se soustřeďoval, potom promluvil s&#160;jakýmsi slavnostním smutkem, který přesto nevylučoval prostotu:</p>
			<p class="MLP-text para-style-override-1">„Pane starosto, byl spáchán přečin.“</p>
			<p class="MLP-text para-style-override-1">„Jaký přečin?“</p>
			<p class="MLP-text para-style-override-1">„Policista nižší služební hodnosti se těžce provinil nedostatkem úcty k&#160;svému nadřízenému. Přicházím vám to ohlásit, jak jsem povinen.“</p>
			<p class="MLP-text para-style-override-1">„Kdo je ten policista?“ zeptal se pan Madeleine.</p>
			<p class="MLP-text para-style-override-1">„Já,“ řekl Javert „Vy?“</p>
			<p class="MLP-text para-style-override-1">„Já.“</p>
			<p class="MLP-text para-style-override-1">„A&#160;kdo je ten nadřízený, který by si mohl stěžovat na porušení subordinace?“</p>
			<p class="MLP-text para-style-override-1">„Vy, pane starosto.“</p>
			<p class="MLP-text para-style-override-1">Pan Madeleine se napřímil v&#160;křesle. Javert pokračoval s&#160;vážným výrazem a&#160;se stále sklopenýma očima:</p>
			<p class="MLP-text para-style-override-1">„Pane starosto, přicházím vás poprosit, abyste laskavě požádal vyšší úřad o&#160;mé sesazení.“</p>
			<p class="MLP-text para-style-override-1">Pan Madeleine úžasem otevřel ústa. Javert pokračoval: </p>
			<p class="MLP-text para-style-override-1">„Řeknete, že jsem mohl podat žádost o&#160;propuštění, ale to nestačí. Podat žádost o&#160;propuštění je čestné. Já jsem nedostál své povinnosti; musím být potrestán. Musím být vyhozen.“</p>
			<p class="MLP-text para-style-override-1">A&#160;po krátké přestávce dodal:</p>
			<p class="MLP-text para-style-override-1">„Pane starosto, onehdy jste byl ke mně nespravedlivě přísný. Buďte dnes přísný spravedlivě.“</p>
			<p class="MLP-text para-style-override-1"><span>„A&#160;proč?“ zvolal pan Madeleine. „Co znamená ta slátanina? Co tím myslíte? Vy že jste se dopustil vůči mně nějakého přečinu? Co jste mi udělal? Jak jste mi ukřivdil? Žalujete na sebe, chcete být přeložen…“</span></p>
			<p class="MLP-text para-style-override-1">„Vyhozen,“ řekl Javert.</p>
			<p class="MLP-text para-style-override-1">„Vyhozen, budiž. To je divné. Nerozumím vám.“</p>
			<p class="MLP-text para-style-override-1">„Porozumíte, pane starosto.“</p>
			<p class="MLP-text para-style-override-1">Javert zhluboka vzdychl a&#160;chladně a&#160;smutně pokračoval: „Pane starosto, před šesti týdny jsem měl vztek po výstupu s&#160;tím děvčetem a&#160;udal jsem vás.“</p>
			<p class="MLP-text para-style-override-1">„Udal?“</p>
			<p class="MLP-text para-style-override-1">„Policejní prefektuře v&#160;Paříži.“</p>
			<p class="MLP-text para-style-override-1">Pan Madeleine, který se smával mnohem méně než Javert, se dal do smíchu.</p>
			<p class="MLP-text para-style-override-1">„Jako starostu, který se vměšuje do pravomoci policie?“</p>
			<p class="MLP-text para-style-override-1">„Jako bývalého galejníka.“</p>
			<p class="MLP-text para-style-override-1">Starosta zesinal.</p>
			<p class="MLP-text para-style-override-1">Javert, který nepozdvihl oči, pokračoval:</p>
			<p class="MLP-text para-style-override-1">„Věřil jsem tomu. Již dlouho jsem měl všelijaké nápady. Podoba, dotaz, který jste učinil ve Faverolles, vaše tělesná síla, příhoda se starým Faucheleventem, vaše střelecká dovednost, vaše lehce pokulhávající noha a&#160;co všechno? Hlouposti! Pokládal jsem vás za jakéhosi Jeana Valjeana.“</p>
			<p class="MLP-text para-style-override-1">„Za koho? Jak se jmenuje?“</p>
			<p class="MLP-text para-style-override-1">„Jean Valjean. Je to trestanec, kterého jsem viděl před dvaceti lety, když jsem byl výpomocným dozorcem v&#160;Toulonu. Zdá se, že ten Jean Valjean po propuštění z&#160;káznice oloupil nějakého biskupa a&#160;potom na veřejné cestě okradl savojského chlapce. Osm let se ukrýval, nevíme jak, pátralo se po něm. Já jsem se domníval… Nakonec jsem tu věc provedl. Hněv mě přemohl a&#160;udal jsem vás prefektuře.“</p>
			<p class="MLP-text para-style-override-1">Pan Madeleine, který se již před chvílí obrátil ke svým listinám, odvětil naprosto lhostejným tónem:</p>
			<p class="MLP-text para-style-override-1">„A&#160;co vám odpověděli?“</p>
			<p class="MLP-text para-style-override-1">„Že jsem blázen.“</p>
			<p class="MLP-text para-style-override-1">„A&#160;co dál?“</p>
			<p class="MLP-text para-style-override-1">„No, měli pravdu.“</p>
			<p class="MLP-text para-style-override-1">„Ještě že to uznáváte.“</p>
			<p class="MLP-text para-style-override-1">„Musím, protože vypátrali pravého Jeana Valjeana.“</p>
			<p class="MLP-text para-style-override-1">List, který pan Madeleine držel, mu vypadl z&#160;ruky. Pan Madeleine zdvihl hlavu, pevně se podíval na Javerta a&#160;s&#160;nevyjádřitelným přízvukem řekl: „Ale?“</p>
			<p class="MLP-text para-style-override-1">Javert pokračoval:</p>
			<p class="MLP-text para-style-override-1">„To je tak, pane starosto. Přišlo se na to, že v&#160;kraji kdesi u&#160;Ailly-le-Haut-Clocher žije nějaký podivín, kterému říkají kmotr Champmathieu. Byl to velký chudák. Nevšímali si ho. Kdoví z&#160;čeho jsou takoví lidé živi. Nedávno, letos na podzim, byl kmotr Champmathieu zatčen pro krádež moštových jablek, které se dopustil u… na tom konečně nezáleží! Kradl, přelezl zeď, polámal větve stromu. Milého Champmathieua zatkli. Jabloňovou větev měl ještě v&#160;ruce. Zavřeli ho. Až potud by to byl jen přestupek. Ale vtom zasáhla prozřetelnost. Protože věznice byla ve špatném stavu, pan vyšetřující soudce navrhl, aby byl Champmathieu převezen do Arrasu, kde je krajská věznice. V&#160;té arraské věznici je držen, nevím proč, starý trestanec Brevet, a&#160;protože se dobře choval, dělá pomocníka dozorce. Pane starosto, sotva Champmathieu vstoupil do vězení, Brevet volá: „Heleme! Toho chlápka znám. To je bejvalej trestanec. Tak se na mě podívej, člověče! Seš Jean Valjean, že jo!“ „Jean Valjean? Já že jsem Jean Valjean?“ Champmathieu hraje udiveného. „Nedělej blbýho,“ řekl Brevet. „Seš Jean Valjean! Byl jsi v&#160;toulonské trestnici. Před dvaceti lety. Byli jsme tam spolu.“&#160;– Champmathieu popírá. Tomu rozumíte. Vyšetřovali ho důkladněji. Příběh pořádně prohrabali. Zjistili toto: Ten Champmathieu byl před třiceti lety klestičem stromů v&#160;různých krajích, ale ponejvíc ve Faverolles. Tam se ztrácí jeho stopa. Později se znovu objevil v&#160;Auvergne, potom v&#160;Paříži, kde, jak říká, byl kolářem a&#160;jeho dcera pradlenou, ale to se nedalo ověřit; konečně přišel do tohoto kraje. A&#160;čím byl Jean Valjean, než byl pro krádež odsouzen k&#160;nuceným pracím? Klestičem stromů. Kde? Ve Faverolles. Jiný důkaz. Křestní jméno toho Valjeana bylo Jean. Je něco přirozenějšího než předpoklad, že při propuštění z&#160;trestnice přijal rodné jméno své matky, aby se ukryl, a&#160;že si nadále říkal Jean Mathieu? Jde do Auvergne. Výslovnost toho kraje udělá <span class="MLP-znak-kurziva-11b">Chana</span> z&#160;Jeana a&#160;říkají mu Chan Mathieu. Náš muž se tomu nebrání a&#160;změní se v&#160;Champmathieua. Sledujete mě, že ano? Policie se vyptává ve Faverolles. Rodina Jeana Valjeana tam už nežije. Nikdo neví, kde je. Znáte, jak v&#160;této společenské třídě rodina často zmizí. Hledáte, nic nenaleznete. Nejsou-li ti lidé bláto, jsou prach. A&#160;protože začátek těchto příběhů sahá o&#160;třicet let zpátky do minulosti, není ve Faverolles nikdo, kdo by byl znal Jeana Valjeana. Vyptávali se v&#160;Toulonu. Kromě Breveta jsou už jenom dva trestanci, kteří znali Jeana Valjeana, dva doživotní odsouzenci Cochepaille a&#160;Chenildieu. Jsou převezeni z&#160;věznice a&#160;přivedou je. Konfrontují je s&#160;domnělým Champmathieuem. Neváhají. Pro ně jako pro Breveta je to Jean Valjean. Stejný věk, je mu čtyřiapadesát let, stejná postava, vzhled, zkrátka je to on. Právě v&#160;té době jsem poslal své udání pařížské prefektuře. Odpovídají mi, že mi slábne rozum a&#160;že Jean Valjean je v&#160;Arrasu v&#160;rukou spravedlnosti. Chápete, že mě to udivuje, vždyť jsem věřil, že tady toho Jeana Valjeana mám! Píši vyšetřujícímu soudci. Povolává mě a&#160;přivádějí toho Champmathieua…“</p>
			<p class="MLP-text para-style-override-1">„A&#160;co dál?“ přerušuje ho pan Madeleine.</p>
			<p class="MLP-text para-style-override-1">Javert s&#160;nepodplatitelným a&#160;smutným obličejem odpovídá: „Pane starosto, pravda je pravda. Zlobí mě to, ale ten člověk je Jean Valjean. Sám jsem ho poznal.“</p>
			<p class="MLP-text para-style-override-1">Pan Madeleine se otázal velmi tiše:</p>
			<p class="MLP-text para-style-override-1">„Víte to jistě?“</p>
			<p class="MLP-text para-style-override-1">Javert se zasmál bolestným smíchem, jaký vyvolá hluboké přesvědčení.</p>
			<p class="MLP-text para-style-override-1">„Jistě!“</p>
			<p class="MLP-text para-style-override-1">Na okamžik se zamyslil, jako stroj vzal z&#160;posypátka špetku dřevěných pilin a&#160;vysoušel jimi inkoustovou kaňku na stole; pak dodal:</p>
			<p class="MLP-text para-style-override-1">„A&#160;teď, když jsem viděl pravého Jeana Valjeana, nechápu, jak jsem mohl věřit něčemu jinému. Žádám vás, pane starosto, abyste mi odpustil.“</p>
			<p class="MLP-text para-style-override-1">Když se těmi prosebnými a&#160;vážnými slovy obracel k&#160;muži, který ho před šesti týdny pokořil před celou strážnicí a&#160;řekl: „Jděte!“, byl Javert, ten pánovitý muž, bezděčně plný prostoty a&#160;důstojnosti. Pan Madeleine odpověděl na jeho prosbu jenom prudkou otázkou:</p>
			<p class="MLP-text para-style-override-1">„A&#160;co říká ten člověk?“</p>
			<p class="MLP-text para-style-override-1">„K&#160;čertu, pane starosto! Je to ohavná záležitost. Je-li to Jean Valjean, jde tu o&#160;opakování trestného činu. Přelézt zeď, ulomit větev, otrhat jablka je pro kluka uličnictví; pro dospělého muže je to trestný čin; pro trestance je to zločin. To už je vloupání a&#160;krádež. To už nepřijde jako přestupek před soud, ale před porotu. To už nedostane několik dní vězení, to znamená doživotní galeje. A&#160;pak je zde ta záležitost se savojským chlapcem, která, jak doufám, také přijde na přetřes. K&#160;čertu, má dost příčin, proč se chce z&#160;toho dostat! Ano, každý jiný kromě Jeana Valjeana by se bránil. Ale Jean Valjean je potměšilec. I&#160;v&#160;tom ho poznávám. Jiný by cítil, že přihořívá; počínal by si jako blázen, křičel by&#160;– i&#160;hrnek zpívá na ohni&#160;–, tvrdil by, že není Jean Valjean a&#160;tak dále. Tenhle vypadá, jako by nerozuměl; říká: „Jsem Champmathieu, s&#160;tím druhým nemám nic společného!“ Vypadá udiveně, tváří se pitomě; to je mnohem lepší. Ach, ten chlap je prohnaný. Ale na tom nezáleží, jsou tu důkazy. Ten starý darebák byl poznán čtyřmi osobami, bude odsouzen. Přijde před porotu v&#160;Arrasu. Pojedu tam jako svědek. Mám předvolání.“</p>
			<p class="MLP-text para-style-override-1">Pan Madeleine se otočil k&#160;psacímu stolu, vrátil se ke svým úředním spisům, listoval v&#160;nich a&#160;střídavě četl a&#160;zapisoval jako člověk, který má mnoho práce. Otočil se k&#160;Javertovi.</p>
			<p class="MLP-text para-style-override-1">„Dost, Javerte. Ty podrobnosti mě vlastně nezajímají. Maříme čas a&#160;máme naléhavou práci. Javerte, dojděte ihned k&#160;matce Buseaupiedové, která prodává zeleninu na rohu ulice Saint-Saulve. Řeknete jí, aby podala stížnost na povozníka Pierra Chesnelonga. Je to surovec a&#160;byl by málem přejel tu ženu i&#160;její dítě. Musí být potrestán. Potom půjdete k&#160;panu Charcellayovi v&#160;ulici Montre-de-Champigny. Stěžuje si, že na sousedním domě je okapová roura, z&#160;které teče voda a&#160;vytápí mu základy domu. Potom zjistíte přestupky, které mi jsou hlášeny z&#160;ulice Guibourg u&#160;vdovy Dorisové a&#160;z&#160;ulice Garraud-Blanc u&#160;paní Renée Le Bosséové, a&#160;sepíšete protokol. Ale tím vám dávám mnoho práce. Neodjíždíte? Neřekl jste, že za týden jedete v&#160;té záležitosti do Arrasu?“</p>
			<p class="MLP-text para-style-override-1">„Dříve, pane starosto.“</p>
			<p class="MLP-text para-style-override-1">„Kdy?“</p>
			<p class="MLP-text para-style-override-1">„Zdá se mi, že jsem panu starostovi řekl, že porota je zítra a&#160;že odjíždím dostavníkem dnes v&#160;noci.“</p>
			<p class="MLP-text para-style-override-1">Pan Madeleine se sotva znatelně pohnul.</p>
			<p class="MLP-text para-style-override-1">„A&#160;jak dlouho potrvá ta věc?“</p>
			<p class="MLP-text para-style-override-1">„Nanejvýš den. Rozsudek bude vynesen nejpozději zítra večer. Ale já nebudu čekat na rozsudek, který je jasný. Jakmile vydám svědectví, vrátím se domů.“</p>
			<p class="MLP-text para-style-override-1">„To je dobře,“ řekl pan Madeleine.</p>
			<p class="MLP-text para-style-override-1">A&#160;mávnutím ruky propustil Javerta.</p>
			<p class="MLP-text para-style-override-1">Javert neodcházel.</p>
			<p class="MLP-text para-style-override-1">„Dovolte, pane starosto,“ řekl.</p>
			<p class="MLP-text para-style-override-1">„Co ještě?“ zeptal se pan Madeleine.</p>
			<p class="MLP-text para-style-override-1">„Pane starosto, zbývá mi ještě jedna věc, kterou vám musím připomenout.“</p>
			<p class="MLP-text para-style-override-1">„Jaká?“</p>
			<p class="MLP-text para-style-override-1">„Zbavte mě mého místa.“</p>
			<p class="MLP-text para-style-override-1">Pan Madeleine vstal.</p>
			<p class="MLP-text para-style-override-1">„Javerte, jste čestný člověk a&#160;já si vás vážím. Zveličujete své provinění. Ostatně, to je urážka, která se týká jenom mne. Javerte, zasloužíte si, abyste byl povýšen, a&#160;ne sesazen. Chci, abyste zůstal na svém místě.“</p>
			<p class="MLP-text para-style-override-1">„Pane starosto, v&#160;tom vám nemohu vyhovět.“</p>
			<p class="MLP-text para-style-override-1">„Opakuji vám,“ odvětil pan Madeleine, „že ta věc se týká jenom mne.“</p>
			<p class="MLP-text para-style-override-1">Ale Javert, který sledoval jedinou myšlenku, pokračoval: </p>
			<p class="MLP-text para-style-override-1">„Pokud se týká zveličování, nezveličuji vůbec nic. Poslyšte, jak uvažuji. Podezříval jsem vás nespravedlivě. To nic není. To je naše právo, ačkoliv jsem ho zneužil, protože jsem podezíral nadřízeného. Ale bez důkazů, v&#160;návalu hněvu, s&#160;úmyslem se pomstít jsem vás udal jako trestance, vás, člověka ctihodného, starostu, svého představeného! To je vážné. Velmi vážné. Ve vaší osobě jsem urazil nadřízený úřad, já, služebník toho úřadu! Kdyby některý z&#160;mých podřízených udělal to, co já, prohlásil bych, že je nehoden svého místa, a&#160;vyhnal bych ho. Tak je to!&#160;– Počkejte, pane starosto, ještě slovo! Ve svém životě jsem byl často přísný. K&#160;jiným. Bylo to spravedlivé. Konal jsem tím dobro. Kdybych teď nebyl přísný na sebe, změnilo by se v&#160;nespravedlnost všechno, co jsem konal jako spravedlnost. Mám sebe šetřit víc než ostatní? Ne, Bože! To bych byl dobrý jen pro pokárání druhého. A&#160;sebe, sebe bych neměl pokárat? To bych byl bídník! Ti, kdo říkají ‚ten darebák Javert‘, by měli pravdu! Pane starosto, nechci, abyste se mnou naložil po dobrém. Vaše dobrota bouřila mou krev, když jste ji prokazoval jiným. Nechci ji pro sebe. Dobrotě, která dává za pravdu děvce proti měšťanovi, policistovi proti starostovi, a&#160;tomu, kdo je dole, proti tomu, kdo je nahoře, té dobrotě říkám škodlivá dobrota. Touto dobrotou se rozkládá lidská společnost. Pane Bože, je velmi snadné být dobrý, je těžké být spravedlivý. Věřte, kdybyste byl tím, za něhož jsem vás pokládal, nebyl bych býval k&#160;vám dobrý&#160;– já ne! To byste byl viděl! Pane starosto, musím sám se sebou naložit, jako bych nakládal s&#160;jinými. Když jsem chytal zločince, když jsem honil darebáky, říkával jsem si často: poslyš, jestliže klopýtneš ty, jestliže přistihnu při nějakém chybném kroku tebe, tak uvidíš!&#160;– Klopýtám, přistihuji se při špatném činu, tím hůř! Prosím, budu sesazen, zničen, vyhnán! Dobrá. Mám ruce; budu pracovat na poli, to je mi jedno. Pane starosto, zájem úřadu vyžaduje exemplární postup. Prostě žádám o&#160;propuštění inspektora Javerta.“</p>
			<p class="MLP-text para-style-override-1">To všechno pronášel pokorným, zoufalým a&#160;přesvědčivým tónem, který dodával tomuto zvláštně počestnému člověku jakési podivínské velikosti.</p>
			<p class="MLP-text para-style-override-1">„Uvidíme,“ poznamenal pan Madeleine.</p>
			<p class="MLP-text para-style-override-1">A&#160;podal mu ruku. Javert couvl a&#160;řekl plaše:</p>
			<p class="MLP-text para-style-override-1">„Odpusťte, pane starosto, ale to nejde. Starosta nepodává ruku udavači.“</p>
			<p class="MLP-text para-style-override-1">Polohlasně dodal:</p>
			<p class="MLP-text para-style-override-1">„Ano, udavači; od chvíle, kdy jsem zneužil policie, nejsem nic než udavač.“</p>
			<p class="MLP-text para-style-override-1">Potom se hluboce uklonil a&#160;zamířil ke dveřím.</p>
			<p class="MLP-text para-style-override-1">Tam se obrátil a&#160;se sklopenýma očima řekl:</p>
			<p class="MLP-text para-style-override-1">„Pane starosto, zůstanu na svém místě, dokud nebudu vystřídán.“</p>
			<p class="MLP-text para-style-override-1">A&#160;vyšel z&#160;místnosti. Pan Madeleine se zamyslil a&#160;naslouchal pevnému a&#160;jistému kroku, který se po dlaždicích chodby vzdaloval.</p>
		</div>
</body>
</html>