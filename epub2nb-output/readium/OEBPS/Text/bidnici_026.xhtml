<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>bidnici-22</title>
		<link href="../Styles/bidnici_idstyles.css" rel="stylesheet" type="text/css"/>
	</head>
	<body id="bidnici" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-3-2" class="MLP-uroven2-kapitola para-style-override-1">KNIHA DRUHÁ <br/>Velký měšťan</p>
			<p id="toc_marker-3-2-1" class="MLP-uroven3-nadpis-II">(1) <br/>Devadesát let a&nbsp;dvaa<a id="x.20391"></a>třicet zubů</p>
			<p class="MLP-text-bez1radku para-style-override-1">V&nbsp;u<a id="x.20394"></a>lici Boucherat, v&nbsp;ulici Normandie a&nbsp;též v&nbsp;ulici Saintonge žijí dosud pamětníci, kteří nezapomněli na pana Gillenormanda a&nbsp;stále o&nbsp;něm rádi vyprávějí. Byl již starý, když oni byli ještě mladí. Ti, kdo se teskně dívají na neurčité hemžení stínů, kterému se říká minulost, dosud nezapomněli na siluetu z&nbsp;bludiště ulic v&nbsp;sousedství Templu, kterým byla za Ludvíka XIV. dána jména všech francouzských provincií, jako dnes dáváme novým ulicím ve čtvrti Tivoli jména všech hlavních evropských měst; postup, v&nbsp;němž, budiž řečeno jen tak mimochodem, je patrný pokrok.</p>
			<p class="MLP-text para-style-override-1"><span>Pan Gillenormand, jenž byl v&nbsp;roce 1831 ještě velmi čilý, patřil k&nbsp;lidem, kteří jsou zajímaví tím, že dlouho žili, a&nbsp;jsou zvláštní, protože se kdysi podobali všem svým současníkům, ale teď se už nepodobají nikomu. Byl to podivný stařec a&nbsp;každým coulem syn jiné doby, pravý a&nbsp;dokonalý a&nbsp;trochu pyšný měšťan osmnáctého století, který stavěl na odiv své měšťanství jako markýz svůj šlechtický titul. Bylo mu přes devadesát let, chodil zpříma, mluvil zřetelně, dobře viděl, hodně pil, jedl, spal a&nbsp;chrápal. Měl všech dvaatřicet zubů. Brýle si nasazoval jenom při čtení. Stále byl ochoten se zamilovat, ačkoliv posledních deset let tvrdil, že se již naprosto a&nbsp;docela zřekl žen. Říkával, že se už nemůže líbit, ale nedodával: „Jsem příliš starý“, nýbrž „jsem příliš chudý“. Říkával: „Kdybych nebyl přišel na mizinu… Ach jé!“&nbsp;– Zůstalo mu jenom patnáct tisíc franků ročního důchodu. Jeho snem bylo zdědit sto tisíc franků roční renty, aby si mohl dopřát milenky. Určitě nepatřil, jak vidíme, k&nbsp;neduživým osmdesátníkům, kteří mají jako pan Voltaire po celý život smrt na jazyku; to nebyla dlouhověkost nakřápnutého hrnce; tomuto veselému starci se ustavičně vedlo dobře. Byl povrchní, prudký, prchlivý. Pro každou hloupost se rozzlobil a&nbsp;nejčastěji docela na úkor pravdy. Když mu odporovali, zvedal hůl; tloukl lidi jako v&nbsp;době velkého století. Měl neprovdanou, asi padesátiletou dceru, s&nbsp;kterou se důkladně vypořádal, když byl rozzloben, a&nbsp;kterou by byl nejraději spráskal metlou. Jednal s&nbsp;ní, jako by jí bylo osm let. Energicky políčkoval služebnictvo a&nbsp;říkal: „Ach, ty mrcho!“ Jeho oblíbeným zaklením bylo: </span><span class="MLP-znak-kurziva-11b">„Tisíc láter!“</span><span> Měl však také chvíle podivuhodného klidu; denně se dával holit holičem, kterému kdysi přeskočilo a&nbsp;jenž pana </span><span class="MLP-znak-kurziva-11b">Gillenormanda</span><span class="char-style-override-1"> </span><span>nenáviděl; žárlil na něho pro svou ženu, hezkou a&nbsp;švarnou lazebnici. Pan Gillenormand se obdivoval vlastní soudnosti a&nbsp;prohlašoval se za velmi vtipného. Říkával: „Jsem skutečně člověk všemi mastmi mazaný; kousne-li mě blecha, hned vím, od které ženy na mě přeskočila.“ Nejraději měl slova: </span><span class="MLP-znak-kurziva-11b">citlivý člověk</span><span> a&nbsp;</span><span class="MLP-znak-kurziva-11b">příroda</span><span>. Nedával však poslednímu slovu smysl, jaký mu přisoudila naše doba, ale vplétal je po svém způsobu do drobných satir, pronášených v&nbsp;přátelském kroužku. Říkával: „Aby civilizace měla ode všeho trochu, poskytuje jí příroda i&nbsp;zábavné ukázky barbarství. Evropa má v&nbsp;malém formátě vzorky z&nbsp;Asie a&nbsp;z&nbsp;Afriky. Kočka je salonní typ tygra, ještěrka je kapesní krokodýl, tanečnice z&nbsp;Opery jsou růžové divošky: muže sice nesnědí, ale pořádně mu pustí žilou, anebo&nbsp;– ach, ty rozkošné kouzelnice!&nbsp;– ho promění v&nbsp;ústřici a&nbsp;potom bez milosti spolknou. Kdežto karibské divošky nechávají kosti, tanečnice odhodí jenom skořápku. To jsou naše způsoby; my nehltáme, my jen hryžeme; my je nepřipravujeme o&nbsp;život, my je jen chytáme do spárů.“</span></p>
			<p id="toc_marker-3-2-2" class="MLP-uroven3-nadpis para-style-override-1">(2) <br/>Jaký pán, takový krám</p>
			<p class="MLP-text-bez1radku para-style-override-1"><span>Bydlil v&nbsp;Marais,<a id="x.20397"></a> v&nbsp;ulici Filles-du-Calvaire číslo 6. Dům mu patřil. Od těch dob byl zbourán a&nbsp;přestavěn a&nbsp;snad i&nbsp;číslo se změnilo v&nbsp;přečíslovacích revolucích, jimž jsou pařížské ulice podrobovány. Bydlil ve starém a&nbsp;prostorném bytě v&nbsp;prvním poschodí, mezi ulicí a&nbsp;zahradami; stěny pokojů byly zakryty goblény a&nbsp;beauvaiskými čalouny s&nbsp;výjevy z&nbsp;pastýřského života. Náměty stropů a&nbsp;stěn byly v&nbsp;malém opakovány na křeslech. Lůžko zakrývala široká devítidílná zástěna natřená čolamandalamským lakem. V&nbsp;oknech visely těžké záclony a&nbsp;splývaly v&nbsp;krásných měkkých záhybech. Zahrada, ležící přímo pod okny, se táhla až k&nbsp;vysokému francouzskému oknu a&nbsp;šlo se k&nbsp;ní po dvanácti až patnácti schodech, po kterých stařec čile sestupoval a&nbsp;vystupoval. Kromě knihovny vedle svého pokoje měl budoár, na němž si velmi zakládal; byl to milý koutek, vyzdobený nádherným zlatistým čalounem s&nbsp;kyticemi lilií a&nbsp;květů, zhotovený na galejích Ludvíka XIV., který pan de Vivonne objednal u&nbsp;galejníků pro svou milenku. Pan Gillenormand jej zdědil po samotářské tetě z&nbsp;matčiny strany, která zemřela stoletá. Byl dvakrát ženat. Jeho vystupování kolísalo mezi způsoby dvořana, kterým nikdy nebyl, a&nbsp;chováním úředníka, kterým by se byl mohl stát. Když se mu chtělo, byl veselý a&nbsp;dovedl i&nbsp;lichotit. V&nbsp;mládí patřil k&nbsp;lidem, kteří jsou stále klamáni manželkami, ale nikdy milenkami, protože jsou nejprotivnějšími manžely, ale zároveň nejroztomilejšími milenci pod sluncem. Byl znalcem malířského umění. V&nbsp;pokoji měl znamenitý Jordaensův portrét neznámého muže, na kterém bylo energickými tahy štětce namalováno množství podrobností, jako by se tam byly náhodou setkaly. Pan Gillenormand se neoblékal ve slohu Ludvíka XV. ani nenosil kabát z&nbsp;doby Ludvíka XVI., nýbrž chodil jako švihák z&nbsp;doby direktoria. Až do té doby se považoval za mladíka a&nbsp;šatil se podle módy. Jeho frak byl z&nbsp;jemného sukna, měl široké výložky, dlouhé šosy a&nbsp;velké ocelové knoflíky. K&nbsp;tomu nosil krátké kalhoty a&nbsp;střevíce s&nbsp;přezkami. Ruce měl neustále v&nbsp;kapsách u&nbsp;vesty. Důrazně říkával: </span><span class="MLP-znak-kurziva-11b">Francouzská revoluce je houf banditů</span><span>.</span></p>
			<p id="toc_marker-3-2-3" class="MLP-uroven3-nadpis para-style-override-1">(3) <br/>Luc-Esprit</p>
			<p class="MLP-text-bez1radku para-style-override-1">V&nbsp;šestnácti letech byl jedn<a id="x.20400"></a>oho večera v&nbsp;Opeře poctěn zájmem dvou zralých a&nbsp;slavných krasavic, o&nbsp;kterých psal Voltaire, Camargové a&nbsp;Salléové. Z&nbsp;křížového ohně hrdinně ustoupil k&nbsp;malé tanečnici Nahenryové; tehdy jí bylo šestnáct let jako jemu a&nbsp;dosud byla naprosto neznámá; on se do ní zamiloval. Často na ni vzpomínal. Říkával: „Ach, ta byla hezká, ta malá Guimard-Guimardini-Guimardinetka, když jsem ji naposled viděl v&nbsp;Longchamps s&nbsp;nakadeřenými vlasy a&nbsp;tyrkysovými ozdůbkami; měla šaty barvy, kterou si oblíbilo novopečené panstvo, a&nbsp;nápadný rukávník.“ On nosil v&nbsp;mládí kabátec z&nbsp;anglického sukna, o&nbsp;němž rád a&nbsp;s&nbsp;nadšením hovoříval. „Byl jsem oblečen jako Turek z&nbsp;nejvýchodnějšího východu,“ říkával. Když mu bylo asi dvacet let, náhodou ho zahlédla paní de Boufflers a&nbsp;nazvala ho „roztomilým bláznem“. Pohoršoval se nade všemi politickými a&nbsp;vládními výrazy a&nbsp;považoval je za nízké a&nbsp;měšťácké. Čítával <span class="MLP-znak-kurziva-11b">noviny, letáky, gazety</span>, jak říkával, a&nbsp;div se přitom smíchy neudusil. „Ach!“ volával. „Co je to za lidi? Corbière! Humann! Casimir Périer! to jsou mi, panečku, ministři! Když si pomyslím, že jednou bude v&nbsp;novinách toto: Pan Gillenormand ministrem, je to legrace! Nu, jsou tak pitomí, že i&nbsp;to by bylo možné!“ Nazýval všechno pravým, třebas i&nbsp;neslušným jménem a&nbsp;před ženami pro to neupadal do rozpaků. Hrubosti, oplzlosti i&nbsp;neslušnosti říkal s&nbsp;udiveným a&nbsp;uhlazeným klidem, což se tehdy považovalo za elegantní. Taková byla neotesanost jeho století. Musíme poznamenat, že doba vzletných veršů v&nbsp;poezii byla dobou hrubostí v&nbsp;próze. Jeho kmotr předpověděl, že bude geniálním mužem, a&nbsp;dal mu dvě významná jména: Luc-Esprit (Lukáš, Duch svatý).</p>
			<p id="toc_marker-3-2-4" class="MLP-uroven3-nadpis para-style-override-1">(4) <br/>Stařec, který se chce dožít stovky</p>
			<p class="MLP-text-bez1radku para-style-override-1">V&nbsp;mládí dostal několik cen v&nbsp;gymnáziu v&nbsp;Moulinsu, kde se narodil, a&nbsp;byl ověnčen vlastní rukou vévody Nivernaise, kterému říkal vévoda Nevers. Ani konvent, ani smrt Ludvíka XVI., ani Napoleon, ani návrat Bourbonů nestačily vyhladit vzpomínku na tu slavnost. <span class="MLP-znak-kurziva-11b">Vévoda Nevers</span> zůstal pro něho velkým mužem století. „Roztomilý velmož,“ říkával. „A&nbsp;jak mu slušela modrá řádová stuha!“ V&nbsp;očích pana Gillenormanda odčinila Kateřina II. zločin rozdělení Polska tím, že za tři tisíce rublů odkoupila od Bestuževa tajemství elixíru k&nbsp;výrobě zlata. To ho uvádělo v&nbsp;nadšení. „Zlatý elixír,“ vykládal, „čili Bestuževova žlutá tinktura, kapky generála Lamotta, se v&nbsp;osmnáctém století prodávaly za louisdor v&nbsp;půluncových lahvičkách; byl to neomylný prostředek proti pohromám lásky a&nbsp;univerzální prostředek proti Venuši. Ludvík XV. poslal dvě stě lahviček těchto kapek papeži.“ Byl by se jistě rozhněval, kdyby mu byl někdo řekl, že ten elixír není nic jiného než chlorid rtuťnatý. Pan Gillenormand zbožňoval Bourbony a&nbsp;s&nbsp;hrůzou vzpomínal na rok 1789; ustavičně vyprávěl, jak se uchránil před hrůzovládou a&nbsp;kolik chytrosti a&nbsp;důvtipu bylo třeba, aby mu nesťali hlavu. Jestliže některý mladík počal před ním vychvalovat republiku, zmodral a&nbsp;rozzlobil se tak, že div neomdlel. Často narážel na svých devadesát let a&nbsp;říkával: „Doufám, že neuvidím dvakrát třiadevadesátý rok.“ Jindy naznačoval lidem, že je přesvědčen, že se dožije sta let.</p>
			<p id="toc_marker-3-2-5" class="MLP-uroven3-nadpis para-style-override-1">(5) <br/>Bask a&nbsp;Nicoletta</p>
			<p class="MLP-text-bez1radku para-style-override-1">Měl zvláštní teorie. Zde je jedna z&nbsp;nich: „Má-li muž, který vášnivě miluje ženy, manželku, o&nbsp;kterou nestojí, manželku, která je škaredá, zatrpklá, legitimní, náročná, panovačná a&nbsp;žárlivá, je třeba jen jedné věci, aby se z&nbsp;toho dostal a&nbsp;měl svatý pokoj, a&nbsp;to je: ať ji nechá vést finance. Ten ústupek ho uvolní. Žena se zaměstná, vášnivě se pustí do rozhodování, prsty jí načichnou měděnkou, stará se o&nbsp;nájemce, napomíná sedláky, radí se s&nbsp;notáři, dotazuje se advokátů, navštěvuje právníky, vede pře, uzavírá smlouvy, považuje se za vládkyni, prodává, kupuje, spravuje, poroučí, uvoluje se, ustupuje od ujednané smlouvy, postupuje právo, staví, boří, mamoní a&nbsp;mrhá, dopouští se hloupostí, zakládá blaho rodinné i&nbsp;veřejné, a&nbsp;to ji utěšuje. Zatímco muž manželkou opovrhuje, žena cítí uspokojení, že přivádí manžela na mizinu.“ Pan Gillenormand promítl tuto teorii do skutečnosti, stala se jeho životním příběhem. Druhá manželka spravovala jeho jmění takovým způsobem, že panu Gillenormandovi, když jednoho krásného dne ovdověl, zbylo právě jenom na živobytí; zbývajících patnáct tisíc franků uložil do pojišťovacího ústavu, který mu dával doživotní důchod s&nbsp;podmínkou, že po jeho smrti tři čtvrtiny kapitálu připadnou ústavu. Souhlasil, protože mu málo záleželo na tom, aby zanechal dědictví. Ostatně se již na vlastní oči přesvědčil, že i&nbsp;dědické podíly mohou propadnout neblahému osudu a&nbsp;stát se <span class="MLP-znak-kurziva-11b">národním majetkem</span>; vždyť přece pamatoval, jak byl státní dluh zredukován na třetinu, a&nbsp;proto pramálo důvěřoval rejstříku státního dluhu. „Darebáctví z&nbsp;ulice Quincampoix<span class="char-style-override-4"><a id="footnote-3409-169-backlink" class="footnote-link" href="#footnote-3409-169">169</a></span>!“ říkával. Dům v&nbsp;ulici Filles-du-Calvaire mu patřil, jak jsme již poznamenali. Pan Gillenormand měl k&nbsp;obsluze domácnosti dvě osoby: „mužského“ a&nbsp;„ženskou“. Každého nového sluhu překřtil, jakmile u&nbsp;něho nastoupil. Dával jim jména podle krajů, odkud pocházeli: Nîmesan, Comťan, Poitouan, Pikarďan. Jeho poslední sluha byl zavalitý, zchvácený a&nbsp;dýchavičný padesátník, neschopný běhat; protože však pocházel z&nbsp;Bayonne, říkal mu pan Gillenormand Bask. Všechny služky se u&nbsp;něho jmenovaly Nicoletta (i Magnonová, o&nbsp;které promluvíme později). Jednou se u&nbsp;něho představila statná, výtečná kuchařka ušlechtilého typu domovnic. „Kolik žádáte měsíčně?“ otázal se pan Gillenormand. „Třicet franků.“ „Jak se jmenujete?“ „Olympie.“ „Dostaneš padesát franků a&nbsp;budeš se jmenovat Nicoletta.“</p>
			<p id="toc_marker-3-2-6" class="MLP-uroven3-nadpis para-style-override-1">(6) <br/>Magnonová a&nbsp;její dvě děti</p>
			<p class="MLP-text-bez1radku para-style-override-1"><span>Bolest dával pan Gillenormand najevo hněvem: zuřil, byl-li zoufalý. Měl všelijaké předsudky, ale sám si dovoloval kdeco. Pověděli jsme už, že jeho význačnou vlastností a&nbsp;dokonce jakýmsi vnitřním uspokojením byla snaha, aby zůstal dvorný a&nbsp;byl stále pokládán za dvorného. Říkal tomu „mít královskou pověst“. Královská pověst mu často vynesla podivné dary. Jednoho dne mu v&nbsp;košíku na ústřice přinesli baculatého novorozeného kloučka, vřeštícího, až se stavení třáslo, a&nbsp;zabaleného do peřinek, kterého mu přičítala služka vyhnaná před šesti měsíci. Pan Gillenormand byl tehdy dokonale zdravý čtyřiaosmdesátník. Z&nbsp;toho vznikly v&nbsp;okolí pomluvy a&nbsp;pohoršení. Co od něho ta poběhlice očekává? Komu chce tohle namluvit? Jaká smělost! Jaká strašná pomluva! Ale pan Gillenormand se vůbec nerozhněval. Zadíval se na miminko s&nbsp;roztomilým úsměvem dobráka polichoceného pomluvou a&nbsp;řekl na účet pomlouvačů: „Nu tak? Co na tom? Stojíte tu jako spadlí z&nbsp;nebe, jako byste ničemu nerozuměli. Vévoda angoulêmský, levoboček Jeho Veličenstva Karla IX., se oženil v&nbsp;pětaosmdesáti letech s&nbsp;patnáctiletou žabkou; pan Virginal, markýz Alluye, bratr kardinála de Sourdis, arcibiskup v&nbsp;Bordeaux, měl v&nbsp;třiaosmdesáti letech syna s&nbsp;komornou prezidentové Jacquinové, pravého syna lásky, který se stal maltézským rytířem a&nbsp;dvořanem; jeden z&nbsp;největších mužů tohoto století, abbé Tabaraud, je synem sedmaosmdesátiletého muže. Na tom není nic neobyčejného. A&nbsp;co bible! Nicméně prohlašuji, že tento panáček není můj. Postarejte se o&nbsp;něho. On za nic nemůže.“ Pan Gillenormand se zachoval šlechetně. Ženština, která se jmenovala Magnonová, mu příštího roku poslala opět děcko. Zase to byl chlapec. Tentokrát se však pan Gillenormand vzdal. Vrátil matce oba kloučky a&nbsp;uvolil se platit na jejich výživu osmdesát franků měsíčně s&nbsp;podmínkou, že mu matka už nic podobného nepošle. Dodal: „Doufám, že matka s&nbsp;nimi bude dobře nakládat. Přijdu se občas na ně podívat.“ A&nbsp;také to činil. Měl bratra, duchovního, který byl třiatřicet let rektorem akademie v&nbsp;Poitiers a&nbsp;zemřel v&nbsp;devětasedmdesáti letech. </span><span class="MLP-znak-kurziva-11b">Ztratil jsem ho ještě mladého</span><span>, říkával pan Gillenormand. Jeho bratr, na něhož se málokdo pamatoval, byl snášenlivý lakomec, který byl přesvědčen, že jako kněz je povinen dávat almužnu všem chuďasům, které potká; dával jim však jenom měďáky z&nbsp;dob první revoluce a&nbsp;sou vyšlé z&nbsp;oběhu, takže tím způsobem našel rajskou cestu do pekel. Zato pan Gillenormand starší neskrblil almužnou a&nbsp;dával rád a&nbsp;šlechetně. Byl laskavý, prudký, dobročinný; kdyby byl býval bohatý, byl by jistě měl zálibu v&nbsp;nádheře. Chtěl, aby všechno, co se ho týkalo, bylo konáno velkolepě, i&nbsp;darebáctví. Když byl jednoho dne v&nbsp;dědické záležitosti finančním úředníkem hrubě a&nbsp;očividně ošizen, pronesl tento slavnostní výrok: „Ach, jaká špinavost! Skutečně se stydím, že si někdo může takto mazat kapsu. V&nbsp;tomto století se zvrhlo všechno, i&nbsp;lotrové. Hrome! Tak se přece neokrádá muž mého druhu. Okradli mě jako v&nbsp;lese, ale okradli mě ošklivě. </span><span class="MLP-znak-kurziva-11b">Sylvae sint consule dignae!</span><span class="char-style-override-4"><a id="footnote-3409-170-backlink" class="footnote-link" href="#footnote-3409-170">170</a></span><span>“ Měl, jak jsme již dříve řekli, dvě manželky; s&nbsp;první měl dceru, která se neprovdala, a&nbsp;s&nbsp;druhou rovněž dceru, která zemřela v&nbsp;třiceti letech, provdavši se z&nbsp;lásky, náhodou nebo snad i&nbsp;jinak, za vojína, který sloužil od píky ve vojsku republiky a&nbsp;císařství, dostal u&nbsp;Slavkova kříž a&nbsp;u&nbsp;Waterloo byl jmenován plukovníkem. „To je hanba rodiny,“ říkával starý měšťan. Hodně šňupal a&nbsp;jeho ruka si pohrávala se zvláštním půvabem s&nbsp;krajkami na náprsence. V&nbsp;Boha věřil velmi málo.</span></p>
			<p id="toc_marker-3-2-7" class="MLP-uroven3-nadpis para-style-override-1">(7) <br/>Pravidlo: Návštěvy přijímejme jen večer</p>
			<p class="MLP-text-bez1radku para-style-override-1">Takový byl pan Luc-Esprit Gillenormand, jemuž dosud nevypadaly vlasy, spíše šedé než bílé, sčesané za uši. Jedním slovem, byl to při všem podivínství ctihodný muž.</p>
			<p class="MLP-text para-style-override-1">Z&nbsp;osmnáctého století měl frivolnost a&nbsp;vznešenost.</p>
			<p class="MLP-text para-style-override-1">V&nbsp;prvních letech restaurace&nbsp;– tehdy byl pan Gillenormand ještě mladý, protože mu bylo v&nbsp;roce 1814 teprve čtyřiasedmdesát let&nbsp;– bydlil v&nbsp;předměstí Saint-Germain v&nbsp;ulici Servandoni nedaleko Saint-Sulpice. Do Marais se odstěhoval, teprve když se po dávno minulých osmdesátých narozeninách zřekl společenského života.</p>
			<p class="MLP-text para-style-override-1"><span>Jakmile unikl společnosti, zazdil se do svých zvyků. Hlavním pravidlem, od kterého nikdy neustoupil, bylo mít domovní dveře po celý den zavřené a&nbsp;přijímat návštěvy jakéhokoliv druhu jenom večer. V&nbsp;pět hodin poobědval a&nbsp;potom se dveře otevřely. To bylo módou jeho století, nechtěl od ní upustit. „Bílý den je holota,“ říkával, „a zasluhuje, aby se před ním zavřely okenice. Slušní lidé rozsvítí ducha, teprve když obzor zažehne hvězdy.“ Zabarikádoval se před celým světem a&nbsp;nebyl by snad přijal ani krále. Stará elegance jeho doby.</span></p>
			<p id="toc_marker-3-2-8" class="MLP-uroven3-nadpis para-style-override-1">(8) <br/>Dva ještě netvoří dvojici</p>
			<p class="MLP-text-bez1radku para-style-override-1">Už jsme se zmí<a id="x.20403"></a>nili, že pan Gillenormand měl dvě dcery. Byl mezi nimi rozdíl deseti let. V&nbsp;mládí si nebyly téměř podobny, a&nbsp;nejenom podle tváře, i&nbsp;podle povah by nikdo nehádal, že to jsou sestry. Mladší byla milá duše, nakloněná všemu, co představuje světlo, zaměstnávala se květinami, básněmi, hudbou, ustavičně se vznášela v&nbsp;nadpozemských výšinách, byla stále nadšená, oduševnělá a&nbsp;již od dětství v&nbsp;duchu zasnoubená neurčité postavě hrdiny. Starší měla také svůj sen; v&nbsp;duchu viděla nějakého dodavatele, tlustého, ale bohatého vojenského zásobovatele, skvěle hloupého manžela, ztělesněný milión nebo prefekta; přijímání hostů na prefektuře, v&nbsp;předsíni sluha s&nbsp;premováním, oficiální plesy, slavnostní řeči na radnici, život „paní prefektové“, to všechno vířilo v&nbsp;její obraznosti. V&nbsp;době, kdy byly mladými dívkami, unikaly sestry každá do svých snů. Obě měly křídla: jedna andělská, druhá husí.</p>
			<p class="MLP-text para-style-override-1">Přání se nikdy doslova nesplní, alespoň ne na tomto světě. Za našich časů není na zemi ráj. Mladší se sice provdala za muže svých snů, ale zemřela. Druhá zůstala svobodná.</p>
			<p class="MLP-text para-style-override-1">Ve chvíli, kdy tato žena vstupuje do našeho příběhu, je už upejpavou zestárlou ctností, která se nedovede pro nic nadchnout, ženou s&nbsp;nejšpičatějším nosem a&nbsp;nejtupějším duchem, s&nbsp;jakými se lze sejít. Charakteristická podrobnost: vyjma nejužší rodinný kroužek nikdo neznal její křestní jméno. Říkalo se jí jenom slečna <span class="MLP-znak-kurziva-11b">Gillenormandová starší.</span></p>
			<p class="MLP-text para-style-override-1">V&nbsp;pokrytectví a&nbsp;přetvářce by byla předčila každou miss. Byla stydlivá až do krajnosti. Měla strašnou vzpomínku; jakýsi muž spatřil jednou její podvazek.</p>
			<p class="MLP-text para-style-override-1">Stáří její neúprosnou stydlivost jenom zvětšilo. Její šáteček na ramenou nebyl nikdy dost neprůhledný a&nbsp;nikdy dost vysoko uvázaný. Dávala množství zapinadel a&nbsp;špendlíků tam, kam nikoho ani nenapadlo pohlédnout. Stydlivost má tu vlastnost, že rozestavuje tím více stráží, čím méně je pevnost ohrožena.</p>
			<p class="MLP-text para-style-override-1">A&nbsp;přece&nbsp;– ať si čtenář sám objasní záhadu té staré nevinnosti&nbsp;– nechala se bez námitek políbit hulánským důstojníkem, který byl jejím prasynovcem a&nbsp;jmenoval se Théodule.</p>
			<p class="MLP-text para-style-override-1">Ale ani tato přízeň k&nbsp;hulánovi ji nepřipravila o&nbsp;přezdívku „upejpalka“, již jsme jí přiřkli. Ve slečně Gillenormandové bylo těžko se vyznat. Upejpavost je půl ctnost, půl neřest.</p>
			<p class="MLP-text para-style-override-1">Jako vybraný doplněk spojovala slečna upejpavost s&nbsp;pobožnůstkářstvím. Byla členkou bratrstva Panny Marie; při některých slavnostech nosila bílý závoj, mumlala zvláštní modlitby, uctívala „nejsvětější krev“ a&nbsp;„nejsvětější srdce“, celé hodiny rozjímala před oltářem rokokově jezuitského slohu v&nbsp;kapli, kam obyčejní věřící nesměli, a&nbsp;její duše tam vzlétala mezi mramorové obláčky a&nbsp;velké paprsky z&nbsp;pozlaceného dřeva.</p>
			<p class="MLP-text para-style-override-1">Měla přítelkyni z&nbsp;bratrstva, starou pannu, jako byla sama, slečnu Vauboisovou, naprosto tupou, vedle které si slečna Gillenormandová radostně připadala jako veleduch. Mimo to, že dovedla odříkat Beránku boží a&nbsp;Zdrávas Maria, uměla slečna Vauboisová připravovat nejrůznější zavařeniny. Slečna Vauboisová byla dokonalou představitelkou svého druhu, byla hermelínem pošetilosti bez jediné poskvrnky rozumu.</p>
			<p class="MLP-text para-style-override-1">Povězme ještě, že slečna Gillenormandová stářím spíše získala, než ztratila. Tak tomu bývá u&nbsp;pasívních povah. Nikdy nebyla zlo­mysl­ná, což je jakousi relativní dobrotou; čas ostatně otupuje hrany, a&nbsp;tak slečna během let zjemněla. Byla smutná, ale sama tajemství svého chmurného smutku nerozuměla. V&nbsp;celé její bytosti jako by ustrnul dokonávající život, který nikdy nezačal.</p>
			<p class="MLP-text para-style-override-1">Vedla otcův dům. Pan Gillenormand měl u&nbsp;sebe dceru jako biskup Lidumil sestru. Podobná hospodářství starce a&nbsp;staré panny nejsou nikterak vzácná a&nbsp;pohled na dva věchýtky, které se navzájem podpírají, bývá vždy dojemný.</p>
			<p class="MLP-text para-style-override-1">Mezi starcem a&nbsp;starou pannou vyrůstal v&nbsp;tomto domě ještě chlapec, který se v&nbsp;přítomnosti pana Gillenormanda stále třásl a&nbsp;mlčel. Pan Gillenormand na dítě mluvil vždycky jenom přísným hlasem, a&nbsp;někdy i&nbsp;s&nbsp;pozdviženou holí: <span class="MLP-znak-kurziva-11b">„Sem, panáčku!&nbsp;– Pojďte sem, klacku, uličníku!&nbsp;– Odpovězte, hlupáku!&nbsp;– Ať vás tu nevidím, ničemo!“</span> atd. atd. Zbožňoval ho.</p>
			<p class="MLP-text para-style-override-1">Byl to jeho vnuk. S&nbsp;tím dítětem se ještě sejdeme.</p>
<p class="MLP-text para-style-override-1"><br/></p>
			<div class="footnotes">
				<div class="footnote">
					<p class="MLP-pozn-pod-carou para-style-override-1"><a id="footnote-3409-169" class="footnote-anchor" href="#footnote-3409-169-backlink">169</a> <span> Středisko burzovních spekulací.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-3409-170" class="footnote-anchor" href="#footnote-3409-170-backlink">170</a> <span> Lesy by měly být hodny konzula (z Vergiliových </span><span class="char-style-override-1">Zpěvů</span><span> </span><span class="char-style-override-1">pastýřských</span><span> IV, 3).</span></p>
				</div>
			</div>
		</div>
</body>
</html>