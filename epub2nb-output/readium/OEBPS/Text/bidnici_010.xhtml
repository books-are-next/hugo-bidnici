<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>bidnici-6</title>
		<link href="../Styles/bidnici_idstyles.css" rel="stylesheet" type="text/css"/>
	</head>
	<body id="bidnici" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-1-4" class="MLP-uroven2-kapitola para-style-override-1">KNIHA ČTVRTÁ <br/>Na důvěru se <a id="x.19269"></a>často doplácí</p>
			<p id="toc_marker-1-4-1" class="MLP-uroven3-nadpis-II">(1) <br/>Setkání dvou matek</p>
			<p class="MLP-text-bez1radku para-style-override-1">V&nbsp;první čtvrtině tohoto století byla v&nbsp;Montfermeil u&nbsp;Paříže krčma, která tam dnes už není. Tu krčmu vedli manželé Thénardierovi. Byla v&nbsp;Pekařské uličce. Nad vchodem bylo přibito prkno a&nbsp;na něm namalováno něco, co se podobalo muži nesoucímu na zádech jiného muže; ten měl velké zlaté generálské epolety s&nbsp;velkými stříbrnými hvězdami; červené skvrny představovaly krev; ostatek obrazu byl zahalen v&nbsp;dým, pravděpodobně nějaké bitvy. Pod tím byl nápis <span class="MLP-znak-kurziva-11b">U&nbsp;seržána z&nbsp;Waterloo</span>.</p>
			<p class="MLP-text para-style-override-1">Nic není tak obvyklé jako vozík nebo kára před hospodou. Ale vozidlo, lépe řečeno část vozidla, která jednou večer z&nbsp;jara 1818 překážela v&nbsp;ulici před krčmou „U&nbsp;seržána z&nbsp;Waterloo“, vzbudila by jistě velkou pozornost kolemjdoucího malíře.</p>
			<p class="MLP-text para-style-override-1">Byl to předek valníku, jakých se v&nbsp;lesnatých krajích užívá k&nbsp;svážení fošen a&nbsp;kulatiny. Skládal se z&nbsp;mohutné otočné železné nápravy, do níž byla zasazena těžká oj, a&nbsp;která spočívala na dvou ohromných kolech. Celek byl hřmotný, drtivý a&nbsp;neforemný. Řekli byste, že je to lafeta obrovského děla. Na rozježděných cestách se na kolech, loukotích, nábojích, nápravě i&nbsp;na oji nachytala vrstva bláta podobného odporně nažloutlé hlinkové omítce, jakou se zdobívají katedrály. Dřevo mizelo pod blátem a&nbsp;železo pode rzí. Pod nápravou visel jako drapérie hrubý řetěz, hodný spoutat Goliáše. Řetěz, jako by ani neměl poutat trámy, připomínal spíše řetězy, do kterých by se dali zapřáhnout mastodonti a&nbsp;mamuti; jako by to byl řetěz z&nbsp;káznice, ale z&nbsp;káznice pro kyklopy a&nbsp;nadlidi, a&nbsp;jako by byl sňat z&nbsp;nějaké nestvůry. Homér by jím byl svázal Polyféma a&nbsp;Shakespeare Kalibána.</p>
			<p class="MLP-text para-style-override-1">Proč tam stál ten předek nákladního vozu? Jednak aby překážel v&nbsp;ulici; jednak aby nadobro zrezavěl. Ve starém společenském řádu je spousta různých zařízení, se kterými se podobně setkáváme pod širým nebem a&nbsp;která nemají ke své existenci jiného důvodu.</p>
			<p class="MLP-text para-style-override-1">Střed řetězu visel pod nápravou blízko u&nbsp;země a&nbsp;v&nbsp;tom oblouku, jako na houpačce, seděla právě onoho večera dvě děvčátka a&nbsp;držela se okolo krku. Jednomu bylo asi půltřetího a&nbsp;druhému asi půldruhého roku. Starší chovalo mladší sestřičku v&nbsp;náručí. Aby holčičky nespadly, byly důmyslně přivázány šátkem. Matka viděla ten hrůzný řetěz a&nbsp;řekla si: Podívejme se, to je pěkná hračka pro děti.</p>
			<p class="MLP-text para-style-override-1"><span>Obě děti, půvabně a&nbsp;s&nbsp;jistou pečlivostí vystrojené, jen zářily&nbsp;– jako dvě růžičky ve starém železe; oči jim vítězně jásaly, svěží tvářičky se smály. Jedna měla kaštanové a&nbsp;druhá tmavé vlasy. Jejich prostomyslné obličejíčky byly plné nadšeného údivu; kvetoucí keř nablízku vydechoval na kolemjdoucí svou vůni, ale zdálo se, že vůně vychází z&nbsp;obou holčiček; mladší ukazovala nezakryté bříško s&nbsp;cudnou bezostyšností malého dítěte. Kolem těchto něžných hlaviček, prostoupených štěstím a&nbsp;ozářených světlem, se klenul obrovský předek vozu, téměř děsivý, začernalý rzí, sroubený křivkami a&nbsp;drsnými úhly jako vchod do jeskyně. Několik kroků odtud seděla na prahu krčmy matka těch dětí, žena ne zrovna příjemného zjevu, ale v&nbsp;této chvíli dojemná, houpala obě děti, tahajíc za dlouhý provaz, a&nbsp;v&nbsp;jejím ulekaném pohledu se zračil živočišný a&nbsp;přitom nebesky čistý výraz, jakým se umí podívat jen mateřství; při každém zahoupání ohyzdný řetěz jakoby zlobně zaskřípal; holčičky jásaly radostí, zapadající slunce se do té radosti zamíchalo a&nbsp;nic nebylo půvabnějšího než ten rozmar náhody, která z&nbsp;obřích řetězů udělala houpačku pro andělíčky.</span></p>
			<p class="MLP-text para-style-override-1">Kolébajíc své dvě maličké broukala si matka falešným hlasem tehdy oblíbenou romanci:</p>
			<p class="MLP-verse--I---12-12 para-style-override-1">„Není zbytí, praví rytíř…“</p>
			<p class="MLP-text para-style-override-1">Zaujata zpěvem a&nbsp;pozorováním dětí, neviděla ani neslyšela, co se děje kolem ní na ulici.</p>
			<p class="MLP-text para-style-override-1">Mezitímco začala zpívat první sloku romance, přiblížil se k&nbsp;ní kdosi, a&nbsp;náhle zaslechla hlas, který jí zazněl docela blízko u&nbsp;ucha:</p>
			<p class="MLP-text para-style-override-1">„Máte to dvě rozkošné děti, paní.“</p>
			<p class="MLP-verse--I---12-12 para-style-override-1">„… krásné něžné Imogeně,“ </p>
			<p class="MLP-text--I para-style-override-1"><span class="char-style-override-6">odpověděla matka, pokračujíc ve zpěvu, a&nbsp;pak se otočila.</span></p>
			<p class="MLP-text para-style-override-1">Několik kroků od ní stála žena. Měla také dítě, držela je na ruce.</p>
			<p class="MLP-text para-style-override-1">Mimoto nesla dosti velký vak, jenž se zdál těžký.</p>
			<p class="MLP-text para-style-override-1">Dítě té ženy byl hotový andělíček. Byla to dvouletá až tříletá holčička. Úpravností svého oblečení mohla závodit s&nbsp;oběma maličkými; měla čepeček z&nbsp;jemného batistu, stuhy na kabátku a&nbsp;valencienky na čepečku. Nadzvednutý záhyb sukénky ukazoval bílé, baculaté a&nbsp;pevné stehýnko. Malá krasavice byla obdivuhodně růžová a&nbsp;zdravá, jako jablíčko k&nbsp;nakousnutí. O&nbsp;jejích očích nebylo co říci, snad jen tolik, že jistě byly veliké a&nbsp;že měly nádherné řasy. Spala.</p>
			<p class="MLP-text para-style-override-1">Spala naprosto odevzdaně, jako spávají děti v&nbsp;tomto věku. Mateřská náruč je něžná; děti v&nbsp;ní spí hluboce.</p>
			<p class="MLP-text para-style-override-1">Zjev matky byl ubohý a&nbsp;skličující. Vypadala jako dělnice, která se chce dostat zase na venkov. Byla mladá. Byla hezká? Snad; ale v&nbsp;obleku, který měla na sobě, to nebylo patrno. Její vlasy, z&nbsp;nichž bylo vidět jen jednu uvolněnou rusou kadeř, se zdály velmi husté, ale byly přísně sčesány pod ošklivý babský čepec, utažený, přiléhající a&nbsp;uvázaný pod bradu. Úsměv ukazuje zpravidla krásné zuby, ale zde je nebylo vidět, protože žena se ani neusmála. Zdálo se, že její oči už delší dobu vůbec neosychaly. Byla bledá; vypadala velmi unaveně a&nbsp;trochu chorobně; pozorovala spící dcerušku ve svém náručí se zvláštním výrazem matky, která nakojila dítě. Velký modrý složený šátek, jakého vojenští vysloužilci používají místo kapesníku, jí zhruba kryl hruď. Ruce měla opálené a&nbsp;pihovaté a&nbsp;ukazováček ztvrdlý a&nbsp;rozpíchaný od jehly, plášť z&nbsp;hrubé hnědé vlny, plátěné šaty a&nbsp;laciné střevíce. Byla to Fantina.</p>
			<p class="MLP-text para-style-override-1">Byla to Fantina. K&nbsp;nepoznání. A&nbsp;přece, při pozornějším zkoumání byla dosud krásná. Smutný rys, jakási počínající ironie, brázdil její pravou tvář. Její šaty, ony nadýchané šatičky z&nbsp;mušelínu a&nbsp;stuh, které jako by byly ušity z&nbsp;radosti, bláhovosti a&nbsp;hudby, pošité rolničkami a&nbsp;provoněné bezem, se rozplynuly jako třpytivé jíní, které považujeme na slunci za démanty; jíní roztaje a&nbsp;zůstane zčernalá větvička.</p>
			<p class="MLP-text para-style-override-1">Deset měsíců uplynulo od „podařeného žertu“.</p>
			<p class="MLP-text para-style-override-1">Co se stalo za těch deset měsíců? Můžeme to snadno uhodnout.</p>
			<p class="MLP-text para-style-override-1">Poté co ji milenec opustil, přišla bída. Fantina ihned ztratila z&nbsp;očí Favouritu, Zefinu a&nbsp;Jiřinu; pouta, která rozlomili muži, se uvolnila i&nbsp;mezi ženami; byly by bývaly značně udiveny, kdybyste jim po čtrnácti dnech připomněli, že byly přítelkyněmi; nebyl k&nbsp;tomu už žádný důvod. Fantina osaměla.</p>
			<p class="MLP-text para-style-override-1">Otec byl pryč&nbsp;– podobné rozchody jsou bohužel neodvolatelné&nbsp;–, a&nbsp;ona se octla úplně osamocená, odvyklá práci a&nbsp;zhýčkaná přepychem a&nbsp;rozkoší. Svedena poměrem k&nbsp;Tholomyèsovi, opovrhovala svým drobným řemeslem a&nbsp;zanedbala své zákazníky a&nbsp;ti se od ní odvrátili. Neměla z&nbsp;čeho žít. Fantina uměla jen trochu číst a&nbsp;neuměla vůbec psát; v&nbsp;mládí ji naučili se podepsat; u&nbsp;veřejného písaře si nechala napsat dopis Tholomyèsovi, pak druhý a&nbsp;třetí. Tholomyès neodpověděl ani na jeden. Jednou zaslechla Fantina, jak si sousedky, dívajíce se na její dcerušku, povídají:</p>
			<p class="MLP-text para-style-override-1">„Bere vůbec někdo vážně narození takových dětí? Jen se nad nimi krčí rameny.“</p>
			<p class="MLP-text para-style-override-1">Tehdy si Fantina připomněla Tholomyèse, který ve své lehkomysl­nosti pravděpodobně pokrčil rameny nad svým dítětem a&nbsp;nevzal to nevinné stvoření ani na vědomí; její srdce vůči němu zahořklo. Co počít? Už ani nevěděla, na koho se obrátit. Provinila se, ale její nitro bylo cudné a&nbsp;ctnostné. Tušila, že se ocitá na pokraji nebezpečí a&nbsp;že snadno může klesnout ještě hlouběji. Bylo třeba zmužilosti; měla ji a&nbsp;vzepřela se osudu. Napadlo ji, aby se vrátila do rodného města, do Montreuil-sur-Mer. Tam se snad někdo na ni upamatuje a&nbsp;dá jí práci. Ano; ale bude potřebí, aby zatajila svůj poklesek. Nejasně si uvědomovala, že snad bude musit podstoupit ještě bolestnější loučení, než bylo první. Sevřelo se jí srdce, ale rozhodla se. Uvidíme, jak se Fantina umí statečně prát se životem. Odhodlaně se zřekla parády, oblékla se do kartounových šatů a&nbsp;všechno své hedvábí, všechen batist, stuhy a&nbsp;kraječky dala na svou holčičku, jedinou marnost, která jí zbyla, a&nbsp;tato marnost byla nevinná. Prodala, co měla, a&nbsp;vyneslo jí to dvě stě franků; když poplatila své dloužky, zůstalo jí asi osmdesát franků. Ve dvaadvaceti letech opouštěla jednoho krásného rána Paříž, odnášejíc si dítě na zádech. Kdo by je byl takto spatřil, jak obě putují světem, jistě by se byl ustrnul. Fantina měla na světě jen své dítě a&nbsp;dítě mělo jen svou matku. Fantina své dítě odkojila; to ji oslabilo a&nbsp;ona trochu pokašlávala.</p>
			<p class="MLP-text para-style-override-1">Už se nám nenahodí, abychom mluvili o&nbsp;panu Felixu Tholomyèsovi. Řekněme jen, že o&nbsp;dvacet let později, za vlády Ludvíka Filipa, byl vlivným a&nbsp;bohatým venkovským advokátem, moudrým voličem a&nbsp;velmi přísným porotcem; ale nezapomněl vychutnávat všechny radosti života.</p>
			<p class="MLP-text para-style-override-1">K&nbsp;poledni, aby si odpočinula, používala občas takzvaných „malých vozů“ v&nbsp;okolí Paříže, které braly pasažéry za tři čtyři sou za míli, a&nbsp;tak se octla Fantina v&nbsp;Pekařské uličce v&nbsp;Montfermeil.</p>
			<p class="MLP-text para-style-override-1">Když šla kolem krčmy Thénardierových, oslnily ji dvě malé holčičky, okouzlené svou ohromnou houpačkou, a&nbsp;Fantina se před tím radostným obrázkem zastavila.</p>
			<p class="MLP-text para-style-override-1">Svět má různá okouzlení. Fantinu okouzlily holčičky.</p>
			<p class="MLP-text para-style-override-1">Pozorovala je s&nbsp;pohnutím. Přítomnost andělíčků prozrazuje blízkost ráje. Zdálo se jí, že vidí nad krčmou tajuplné znamení prozřetelnosti ZDE ZAKLEPEJ! Tito dva caparti byli zřejmě šťastni. Dívala se na ně, obdivovala se jim tak dojatá, že ve chvíli, kdy jejich maminka nabírala dech mezi dvěma slokami své písničky, se neudržela, aby neřekla slova, která jsme už četli:</p>
			<p class="MLP-text para-style-override-1">„Máte to dvě rozkošné děti, paní.“</p>
			<p class="MLP-text para-style-override-1">I&nbsp;nejdivočejší tvorové jsou odzbrojeni, pohladíme-li jejich mláďata. Matka zvedla hlavu, poděkovala a&nbsp;vyzvala příchozí, aby usedla na lavici u&nbsp;dveří. Sama zůstala sedět na prahu. Obě ženy se rozhovořily.</p>
			<p class="MLP-text para-style-override-1">„Jmenuji se Thénardierová,“ řekla matka obou děvčátek. „Ta hospoda je naše.“</p>
			<p class="MLP-text para-style-override-1">Pak, v&nbsp;duchu stále u&nbsp;své romance, bručela dál mezi zuby: </p>
			<p class="MLP-verse--I---12-12 para-style-override-1">„Heroj jsem a&nbsp;není zbytí, <br/>musím dobýt Svaté země.“</p>
			<p class="MLP-text para-style-override-1">Paní Thénardierová byla zrzavá, masitá a&nbsp;hranatá žena; hotová vojanda se vší myslitelnou nepůvabností. Podivné bylo, že ráda četla romantické historie. Byla to ufňukaná mužatka. Staré romány, které jsou na to, aby rozdíraly obraznost kuchařek, mívají takový vliv. Byla ještě mladá; stěží třicet let. Kdyby se ta sedící žena vzpřímila, snad by její velká postava a&nbsp;hranatost jarmareční obryně počestnou ženu hned zpočátku poděsily; snad by byly zviklaly její důvěru tak, že by se nebylo stalo to, o&nbsp;čem hodláme vyprávět. Někdy závisí celý lidský osud na tom, zda někdo seděl, místo aby stál.</p>
			<p class="MLP-text para-style-override-1">Fantina vyprávěla svou historii, ovšem trochu pozměněnou.</p>
			<p class="MLP-text para-style-override-1">Že je dělnice, muž jí umřel; v&nbsp;Paříži není dost práce a&nbsp;jde ji tedy hledat jinam, do svého rodného kraje; dnes ráno pěšky odešla z&nbsp;Paříže; jak nesla dítě, cítila se unavená, a&nbsp;když potkala vůz z&nbsp;Villemomble, svezla se s&nbsp;ním; šla pěšky z&nbsp;Villemomble až do Montfermeil; maličká chvilku cupala, ale ne dlouho, je to ještě drobeček, musila ji nést, a&nbsp;její poklad cestou usnul.</p>
			<p class="MLP-text para-style-override-1">Při těchto slovech vtiskla dcerce tak vášnivý polibek, že ji probudila. Dítě otevřelo očička, velké modré oči své matky, a&nbsp;prohlíželo si&nbsp;– co?&nbsp;– nic a&nbsp;všechno, s&nbsp;tak vážným, až přísným výrazem, který je tajemstvím dětsky čisté nevinnosti tváří v&nbsp;tvář našemu soumraku ctností. Řekl bys, že vědí o&nbsp;sobě, že jsou andělé, a&nbsp;o&nbsp;nás, že jsme jen lidé. Pak se dítě rozesmálo, a&nbsp;ačkoliv je matka zdržovala, sklouzlo na zem s&nbsp;nezkrotnou energií drobného tvorečka, který chce běhat. Náhle zhlédlo dvě holčičky na houpačce, zarazilo se a&nbsp;na znamení obdivu povystrčilo jazyk.</p>
			<p class="MLP-text para-style-override-1">Matka Thénardierová odvázala své dcerky, pomohla jim z&nbsp;houpačky a&nbsp;řekla:</p>
			<p class="MLP-text para-style-override-1">„Hrajte si teď ve třech.“</p>
			<p class="MLP-text para-style-override-1">V&nbsp;tomhle věku se děti rychle spřátelí; za malou chvilku si malé Thénardierky hrály s&nbsp;novou kamarádkou, dělaly důlky do země a&nbsp;ohromně se bavily.</p>
			<p class="MLP-text para-style-override-1">Cizí holčička měla ze všeho radost; dobrota matčina se vždycky obráží v&nbsp;náladě dítěte; vzala si dřívko místo lopatky a&nbsp;usilovně vyhrabávala hrobeček, dobrý tak právě pro mouchu. Počínání hrobníkovo může být žertovné, pozorujeme-li je u&nbsp;dítěte.</p>
			<p class="MLP-text para-style-override-1">Obě ženy pokračovaly v&nbsp;rozhovoru.</p>
			<p class="MLP-text para-style-override-1">„Jak se jmenuje váš prcek?“</p>
			<p class="MLP-text para-style-override-1">„Cosetta.“</p>
			<p class="MLP-text para-style-override-1"><span>Cosetta, vlastně Eufrasie. Při křtu jí dali jméno Eufrasie. Ale z&nbsp;Eufrasie udělala matka Cosettu oním něžným a&nbsp;půvabným způsobem lidových matek, který mění Josefu v&nbsp;Pepitu a&nbsp;Františku v&nbsp;Sillettu. Tento způsob odvozování jmen poráží na hlavu a&nbsp;mate celou vědu etymologů. Znali jsme babičku, které se podařilo změnit jméno Theodor na Gnon.</span></p>
			<p class="MLP-text para-style-override-1">„Kolik je jí let?“</p>
			<p class="MLP-text para-style-override-1">„Jde jí na třetí rok.“</p>
			<p class="MLP-text para-style-override-1">„Zrovna jako mé starší.“</p>
			<p class="MLP-text para-style-override-1">Zatím se tři malé holčičky z&nbsp;velkého strachu a&nbsp;úžasu k&nbsp;sobě přitulily; stalo se něco velikého: obrovská žížala vylézala ze země. Holčičky měly strach, ale byly u&nbsp;vytržení.</p>
			<p class="MLP-text para-style-override-1">Jejich zářící čelíčka se dotýkala; jako bys viděl tři hlavičky v&nbsp;jediné svatozáři.</p>
			<p class="MLP-text para-style-override-1">„Děti jsou děti,“ zvolala matka Thénardierová. „Jak se umějí hned spřátelit! Když se na ně díváte, mohla byste přísahat, že to jsou tři sestry!“</p>
			<p class="MLP-text para-style-override-1">To slovo bylo patrně jiskrou, na kterou druhá matka čekala. Chytla Thénardierovou za ruku, upřeně se na ni zadívala a&nbsp;řekla jí:</p>
			<p class="MLP-text para-style-override-1">„Nechtěla byste opatrovat mé dítě?“</p>
			<p class="MLP-text para-style-override-1">Překvapená Thénardierová učinila pohyb, který nevyjadřoval ani přitakání ani odmítnutí.</p>
			<p class="MLP-text para-style-override-1">Cosettina matka pokračovala:</p>
			<p class="MLP-text para-style-override-1">„Podívejte se, nemohu vzít dcerušku s&nbsp;sebou domů. Zaměstnání mi to nedovoluje. S&nbsp;dítětem žádnou práci nenajdu. V&nbsp;tom směru jsou u&nbsp;nás směšní. Sám Pánbůh mě vedl kolem vaší hospody. Když jsem viděla vaše dcerušky, jak jsou hezké, čisté a&nbsp;spokojené, vzrušilo mě to. Řekla jsem si: ty mají pořádnou matku. Ano, ano&nbsp;– byly by to tři sestřičky. Ostatně vrátím se brzy. Chtěla byste opatrovat mé dítě?“</p>
			<p class="MLP-text para-style-override-1">„Musila bych si to rozmyslit,“ řekla Thénardierová.</p>
			<p class="MLP-text para-style-override-1">„Platila bych šest franků měsíčně.“</p>
			<p class="MLP-text para-style-override-1">V&nbsp;tu chvíli se ozval mužský hlas, který křičel zevnitř krčmy:</p>
			<p class="MLP-text para-style-override-1">„Pod sedm franků nejdeme. A&nbsp;šest měsíců předem.“</p>
			<p class="MLP-text para-style-override-1">„Šestkrát sedm je čtyřicet dva,“ řekla Thénardierová.</p>
			<p class="MLP-text para-style-override-1">„Dám je,“ řekla matka.</p>
			<p class="MLP-text para-style-override-1">„A&nbsp;patnáct franků na první vydání,“ dodal mužský hlas. </p>
			<p class="MLP-text para-style-override-1">„Dohromady sedmapadesát franků,“ řekla paní Thénardierová. A&nbsp;zatímco počítala, slabě si prozpěvovala:</p>
			<p class="MLP-verse--I---12-12 para-style-override-1">„Není zbytí, praví rytíř…“</p>
			<p class="MLP-text para-style-override-1">„Dám je,“ řekla matka, „mám osmdesát franků. Ještě mi něco zůstane na cestu domů, půjdu-li pěšky. Tam u&nbsp;nás si něco vydělám, a&nbsp;až si nějaký ten groš nastřádám, vrátím se pro svého miláčka.“</p>
			<p class="MLP-text para-style-override-1">Mužský hlas řekl:</p>
			<p class="MLP-text para-style-override-1">„Má ta holčička nějakou výbavu?“</p>
			<p class="MLP-text para-style-override-1">„To je můj muž,“ řekla Thénardierová.</p>
			<p class="MLP-text para-style-override-1">„Pochopitelně! Můj ubohý poklad má výbavu. Hned jsem poznala, že je to váš muž. A&nbsp;jakou krásnou výbavu! Pro princeznu. Všeho na tucty. A&nbsp;hedvábné šaty jako nějaká dáma. Mám je tady v&nbsp;pytli.“</p>
			<p class="MLP-text para-style-override-1">„Budete to tady musit všechno nechat,“ dodal mužský hlas. „Ovšemže jí to dám!“ řekla matka. „To by tak scházelo, abych nechala svou Cosettu chodit nahou!“</p>
			<p class="MLP-text para-style-override-1">Objevila se hospodářova hlava.</p>
			<p class="MLP-text para-style-override-1">„Tak dobře,“ řekl hospodský.</p>
			<p class="MLP-text para-style-override-1">Obchod byl uzavřen. Matka se ještě v&nbsp;krčmě vyspala, vysázela peníze, nechala v&nbsp;hospodě dítě, utáhla splasklý pytel, lehčí o&nbsp;výbavu, a&nbsp;odešla nazítří ráno s&nbsp;nadějí, že se brzy vrátí. Takový obchod se lehce připraví, ale co je v&nbsp;něm zármutku!</p>
			<p class="MLP-text para-style-override-1">Sousedka Thénardierových, která potkala odcházející matku, se zastavila u&nbsp;sousedů a&nbsp;řekla:</p>
			<p class="MLP-text para-style-override-1">„Právě jsem viděla nějakou paní. Plakala na ulici, až jí srdce usedalo.“</p>
			<p class="MLP-text para-style-override-1">Když Cosettina matka odešla, muž řekl ženě:</p>
			<p class="MLP-text para-style-override-1">„Teď mohu proplatit směnku na sto deset franků, která je zítra splatná. Scházelo mi padesát franků. Víš, že by ta směnka byla protestována a&nbsp;že bych měl na krku exekutora? Tvé děti byly dobré lákadlo.“</p>
			<p class="MLP-text para-style-override-1">„To jsem ani netušila,“ řekla žena.</p>
			<p id="toc_marker-1-4-2" class="MLP-uroven3-nadpis para-style-override-1">(2) <br/>Letmý nástin dv<a id="x.19272"></a>ou nekalých osob</p>
			<p class="MLP-text-bez1radku para-style-override-1">Chycená myška byla hubené sousto; ale i&nbsp;z&nbsp;hubené myšky má kočka radost.</p>
			<p class="MLP-text para-style-override-1">Jací to byli lidé ti Thénardierovi?</p>
			<p class="MLP-text para-style-override-1">Řekněme si o&nbsp;nich pár slov hned na počátku. Náčrtek doplníme později.</p>
			<p class="MLP-text para-style-override-1">Tato stvoření náležela k&nbsp;smíšené třídě složené z&nbsp;nevzdělanců, kteří si pomohli, a&nbsp;z&nbsp;inteligentních lidí, kteří zase zchátrali; je to třída situovaná mezi takzvaným středním stavem a&nbsp;vrstvou nižší; v&nbsp;ní se pojí některé chyby nižší vrstvy s&nbsp;téměř všemi neřestmi vrstvy střední, ovšem chybí jí jak ušlechtilé nadšení prostého dělníka, tak spořádanost počestného měšťana.</p>
			<p class="MLP-text para-style-override-1">Thénardierovi patřili k&nbsp;pokřiveným povahám, které začínají být nestvůrně, jakmile je náhodou podpálí jiskra temné vášně. Žena byla v&nbsp;podstatě surová a&nbsp;muž padouch. Oba byli v&nbsp;nejvyšší míře schopni jít úspěšně po všech cestách špatnosti. Jsou na světě duše, které neustále tíhnou k&nbsp;temnotám, které spíše couvají, než by šly vpřed, které svých zkušeností používají k&nbsp;tomu, aby zveličily své nestvůrnosti, které jsou čím dál tím horší, stále víc a&nbsp;víc si vtiskují pečeť rostoucího bídáctví. Ten muž a&nbsp;ta žena patřili k&nbsp;takovým duším.</p>
			<p class="MLP-text para-style-override-1">Obzvláště Thénardier byl oříškem pro znalce lidských povah. Stačí se na takové lidi jen podívat, abyste okamžitě cítili nedůvěru, neboť ze všech stran z&nbsp;nich čouhá čertovina. Na jedné straně jsou výbojní, na druhé bázliví. Je v&nbsp;nich cosi nevypočitatelného. Nemůžete ručit za to, co udělali, tím méně za to, co udělají. Stín, který mají v&nbsp;pohledu, je zrazuje. Stačí zaslechnout slůvko, zachytit pohyb, a&nbsp;nahlédnete do temných tajemství jejich minulosti a&nbsp;temných záhad jejich budoucna.</p>
			<p class="MLP-text para-style-override-1">Máme-li tomu věřit, byl Thénardier kdysi voják: seržán, říkával; pravděpodobně prodělal tažení roku 1815, a&nbsp;podle všeho se prý choval celkem statečně. Později uvidíme, co je na tom pravdy. Vývěsní štít jeho krčmy narážel na jeden z&nbsp;jeho válečných činů. Namaloval si jej sám, neboť ze všeho uměl něco, jenomže špatně.</p>
			<p class="MLP-text para-style-override-1">Byla to doba, kdy starý klasický román to z&nbsp;<span class="MLP-znak-kurziva-11b">Clélie</span><span class="char-style-override-4"><a id="footnote-3409-82-backlink" class="footnote-link" href="#footnote-3409-82">82</a></span> dopracoval až k&nbsp;<span class="MLP-znak-kurziva-11b">Lodoisce</span><span class="char-style-override-4"><a id="footnote-3409-83-backlink" class="footnote-link" href="#footnote-3409-83">83</a></span>, jeho úroveň, ač se zdál pořád ušlechtilý, čím dál tím více klesala; slečnu de Scudéry nahradila paní Barthélemy-Hadotová a&nbsp;paní de Lafayette byla nahrazena paní Bournon-Malarmovou; tyto romány rozněcovaly roztoužené duše pařížských domovnic a&nbsp;zamořily částečně i&nbsp;předměstí. Paní Thénardierová měla právě tolik vzdělání, aby mohla číst knihy tohoto druhu. Hltala je. Utápěla v&nbsp;nich to málo, co měla v&nbsp;mozku. Vlivem té četby vypadala v&nbsp;mládí a&nbsp;ještě i&nbsp;později přemýšlivě vedle svého manžela, který byl ničema s&nbsp;jistou dávkou vážnosti, zhýralec sčetlý až na gramatiku, hrubec a&nbsp;zároveň člověk vybraných způsobů, který ze sentimentality četl Pigault-Lebruna a&nbsp;na všechno, „co se týče pohlaví“, byl skutečné eso, jak sám naznačoval ve své hantýrce. Jeho žena byla o&nbsp;dvanáct nebo patnáct let mladší. Později, když jí romanticky splývající kadeře začaly prokvétat, když se z&nbsp;Pamely vyloupla Megera, stala se z&nbsp;Thénardierky jen tlustá zlá ženská, zkažená vychutnáváním pitomých románů. Neboť hlouposti nečteme beztrestně. Proto se její starší dcerka jmenovala Eponina. Mladší by se byla chudinka málem jmenovala Gulnare; nevím, jakému šťastnému zvratu, způsobenému románem Ducray-Duminila, může děkovat, že dostala jen jméno Azelma.</p>
			<p class="MLP-text para-style-override-1">V&nbsp;této zajímavé době, o&nbsp;níž se zmiňujeme, není, mimochodem řečeno, směšné všechno, a&nbsp;není povrchní ani to, co bychom mohli nazvat anarchií křestních jmen. Vedle romaneskního živlu, o&nbsp;kterém jsme se zmínili, je to společenský příznak. Dnes není vzácností, že se čeledín od volů jmenuje Artur, Alfréd nebo Alfons a&nbsp;že vikomt&nbsp;– jsou-li na světě ještě jací&nbsp;– se jmenuje Tomáš, Petr nebo Jakub. Toto přeskupení, které přesouvá vybraná jména na plebejce a&nbsp;venkovská jména na aristokraty, není nic jiného než čerstvý průvan rovnosti. Nezadržitelné pronikání nových proudů se jeví ostatně ve všem. Pod zdánlivým nesouladem se tají veliká věc hlubokého významu&nbsp;– Francouzská revoluce.</p>
			<p id="toc_marker-1-4-3" class="MLP-uroven3-nadpis para-style-override-1">(3) <br/>Skřivánek</p>
			<p class="MLP-text-bez1radku para-style-override-1">Aby se člověku vedlo dobře, nestačí jen být špatný. Krčma nevynášela.</p>
			<p class="MLP-text para-style-override-1">Díky sedmapadesáti frankům, které v&nbsp;krčmě zanechala Fantina, mohl se Thénardier vyhnout protestování směnky a&nbsp;tak zachránit čest svého podpisu. Příští měsíc potřebovali peníze znovu; žena odnesla do Paříže Cosettinu výbavu a&nbsp;zastavila ji v&nbsp;zastavárně za šedesát franků. Jakmile utratili tuto částku, zvykli si Thénardierovi považovat dítě za přijaté z&nbsp;milosti a&nbsp;podle toho s&nbsp;ním také nakládali. A&nbsp;protože se už Cosetta neměla do čeho obléknout, musila nosit staré šaty a&nbsp;staré prádlo po Thénardierových děvčatech, chodila prostě v&nbsp;hadrech. Krmili ji zbytky jídel; jedla trochu líp než pes a&nbsp;trochu hůř než kočka. Ostatně kočka a&nbsp;pes byli její pravidelní spolustolovníci; Cosetta jedla s&nbsp;nimi pod stolem z&nbsp;podobné dřevěné misky, jako byla jejich.</p>
			<p class="MLP-text para-style-override-1">Matka, která se uchytila, jak uvidíme později, v&nbsp;Montreuil-sur-Mer, psala, nebo přesněji řečeno, dala psát každý měsíc, aby dostala zprávu o&nbsp;svém dítěti. Thénardierovi odpovídali vždycky stejně: Cosettě se vede znamenitě.</p>
			<p class="MLP-text para-style-override-1">Po prvních šesti měsících poslala matka sedm franků za sedmý měsíc a&nbsp;dost přesně pokračovala ve svých zásilkách měsíc co měsíc. Ještě neuplynul ani rok a&nbsp;Thénardier prohodil:</p>
			<p class="MLP-text para-style-override-1">„Pěkné milosti nám tady prokazuje! Copak si asi myslí, že naděláme se sedmi franky?“ I&nbsp;napsal a&nbsp;vymáhal dvanáct franků. Matka, kterou ujistili, že je dítě šťastné a&nbsp;„že se mu daří znamenitě“, se podvolila a&nbsp;posílala dvanáct franků.</p>
			<p class="MLP-text para-style-override-1"><span>Některé povahy neumějí jednoho člověka milovat, aniž jiného nenávidí. Matka Thénardierová vášnivě milovala vlastní dcerky, a&nbsp;proto nenáviděla cizí holčičku. Je smutné pomyslit, že mateřská láska může mít takový ošklivý kaz. Zdálo se jí, že i&nbsp;to málo místa, co Cosetta u&nbsp;nich má, zabírá jejím vlastním dětem a&nbsp;že ubírá i&nbsp;vzduch, který měly dýchat jen ony. Ta žena jako mnoho žen jí podobných měla v&nbsp;zásobě pohlazení i&nbsp;rány a&nbsp;nadávky na každý den. Kdyby neměla Cosettu, je jisté, že by byly i&nbsp;její holčičky dostaly každá svůj díl dobrého i&nbsp;zlého, přestože je zbožňovala; ale cizí dítě svedlo všechny blesky na sebe. Její dcery měly matčinu lásku. Cosetta se jen pohnula, a&nbsp;na její hlavu se sneslo krupobití prudkého a&nbsp;nezaslouženého trestu. Něžné slaboučké stvoření, které ještě nevědělo nic o&nbsp;světě ani o&nbsp;Bohu, stále trestané, hubované, hrubě okřikované a&nbsp;bité, vidělo vedle sebe dva stejné tvorečky, ale vyhřívající se v&nbsp;paprscích lásky!</span></p>
			<p class="MLP-text para-style-override-1">Protože Thénardierová byla na Cosettu zlá, byly Eponina a&nbsp;Azelma také zlé. Děti v&nbsp;tom věku se jen opičí po matce. Jen formát je menší, to je všechno.</p>
			<p class="MLP-text para-style-override-1">Uběhl rok a&nbsp;po něm další.</p>
			<p class="MLP-text para-style-override-1">Ve vesnici říkali:</p>
			<p class="MLP-text para-style-override-1">„Ti Thénardierovi jsou hodní lidé. Nejsou bohatí, a&nbsp;přece vychovávají cizí odložené dítě!“</p>
			<p class="MLP-text para-style-override-1">Věřili, že matka na Cosettu zapomněla.</p>
			<p class="MLP-text para-style-override-1">Zatím se Thénardier nějakým pokoutním způsobem dověděl, že dítě je pravděpodobně nemanželské a&nbsp;že se matka k&nbsp;němu nemůže veřejně přiznat, a&nbsp;proto vymáhal patnáct franků měsíčně; tvrdil, že to „stvoření“ roste a&nbsp;<span class="MLP-znak-kurziva-11b">jí</span>, a&nbsp;vyhrožoval, že je pošle matce. „Ať mě nedráždí,“ vykřikoval, „vyhodím jejího mrňousa a&nbsp;bude mít po tajnosti. Musí přidat!“ Matka platila patnáct franků.</p>
			<p class="MLP-text para-style-override-1">Rok od roku dítě rostlo a&nbsp;jeho bída s&nbsp;ním.</p>
			<p class="MLP-text para-style-override-1">Pokud byla Cosetta docela malá, byla beránkem, který snímal hříchy ostatních dvou dětí; když poodrostla, to jest, když jí nebylo ještě ani celých pět let, stala se v&nbsp;domě služkou pro všechno.</p>
			<p class="MLP-text para-style-override-1">Řeknete, že v&nbsp;pěti letech je to nepravděpodobné. Bohužel, je to pravda. Sociální bída začíná v&nbsp;každém věku. Čtli jsme přece nedávno o&nbsp;procesu jakéhosi Dumolarda, sirotka, který se stal lupičem a&nbsp;který už od věku pěti let, jak tvrdí úřední doklady, „pracoval, aby se uživil, a&nbsp;kradl,“ protože byl odkázán sám na sebe.</p>
			<p class="MLP-text para-style-override-1">Cosettě uložili, aby dělala poslíčka, zametala světnice, dvůr, ulici, aby myla nádobí a&nbsp;nosila břemena. Thénardierovi se tím víc cítili oprávněni tak jednat, protože matka, která byla stále v&nbsp;Montreuil-sur-Mer, začala nepravidelně platit. Byla dlužna za několik měsíců.</p>
			<p class="MLP-text para-style-override-1">Kdyby se matka po oněch třech letech vrátila, nebyla by své dítě poznala. Cosetta, hezounká a&nbsp;svěží, když přišla do toho domu, byla nyní vyhublá a&nbsp;pobledlá. V&nbsp;jejím chování byl neklid. Potměšilá žába! říkali Thénardierovi.</p>
			<p class="MLP-text para-style-override-1">Nespravedlnost ji udělala mrzutou a&nbsp;z&nbsp;bídy byla ošklivá. Zůstaly jí jen krásné oči, do kterých bylo bolestno pohledět, protože v&nbsp;těch hlubokých očích bylo možno číst ještě hlubší hoře.</p>
			<p class="MLP-text para-style-override-1">Srdce krvácelo, když to ubohé dítě, kterému nebylo ještě ani šest let, třesoucí se chladem, ve starých děravých plátěných hadrech, s&nbsp;ohromným koštětem v&nbsp;malých oznobených ručkách a&nbsp;se slzami ve velkých očích metlo v&nbsp;zimním jitru ulici.</p>
			<p class="MLP-text para-style-override-1">V&nbsp;okolí jí říkali Skřivánek.</p>
			<p class="MLP-text para-style-override-1">Lidu, který rád mluví obrazně, se zalíbilo jmenovat tak to stvořeníčko, ne větší než ptáček, vyděšené a&nbsp;roztřesené, první na nohou doma i&nbsp;ve vesnici, vždycky na ulici nebo v&nbsp;polích ještě před svítáním.</p>
			<p class="MLP-text para-style-override-1">Jenomže Skřivánek, chudinka, nikdy nezpíval.</p>
<p class="MLP-text para-style-override-1"><br/></p>
			<div class="footnotes">
				<div class="footnote">
					<p class="MLP-pozn-pod-carou para-style-override-1"><a id="footnote-3409-82" class="footnote-anchor" href="#footnote-3409-82-backlink">82</a> <span> Preciózní dílo Madeleine de Scudéry.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-3409-83" class="footnote-anchor" href="#footnote-3409-83-backlink">83</a> <span> Hrdinka „Dobrodružství rytíře Faublase“ od Louveta de Couvray.</span></p>
				</div>
			</div>
		</div>
</body>
</html>