<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>bidnici-17</title>
		<link href="../Styles/bidnici_idstyles.css" rel="stylesheet" type="text/css"/>
	</head>
	<body id="bidnici" xml:lang="cs-CZ" xmlns:xml="http://www.w3.org/XML/1998/namespace">
		<div>
			<p id="toc_marker-2-6" class="MLP-uroven2-kapitola para-style-override-1">KNIHA ŠESTÁ <br/>Klášter Pe<a id="x.20073"></a>tit-Picpus</p>
			<p id="toc_marker-2-6-1" class="MLP-uroven3-nadpis-II">(1) <br/>Ulička <a id="x.20076"></a>Picpus číslo 62</p>
			<p class="MLP-text-bez1radku para-style-override-1">Domovní vrata číslo 62 v&nbsp;uličce Picpus se před padesáti lety ničím zvláštním nelišila od ostatních obyčejných vrat. Vrata, pravidelně pootevřená, jako by co nejsrdečněji zvala kolemjdoucí, ukazovala dvě věci, na nichž nebylo nic pochmurného: dvůr se zdmi obrostlými révou a&nbsp;tvář lelkujícího vrátného. Za zdí se v&nbsp;pozadí rozkládaly koruny stromů. Když sluneční paprsek rozveselil nádvoří a&nbsp;sklenička vína rozjařila vrátného, bylo těžko, aby člověk, který míjel číslo 62 v&nbsp;uličce Picpus, si odtud neodnášel úsměvnou vzpomínku. A&nbsp;přesto místo, které jsme zahlédli, bylo smutné.</p>
			<p class="MLP-text para-style-override-1">Na prahu se dům usmíval; uvnitř se modlil a&nbsp;plakal.</p>
			<p class="MLP-text para-style-override-1">Podařilo-li se někomu, což nebylo vůbec snadné, projít vrátnicí&nbsp;– bylo to téměř nemožné, protože bylo nutno znát heslo <span class="MLP-znak-kurziva-11b">Sezame, otevři se!</span>&nbsp;– a&nbsp;dostal-li se tedy za vrátnici, vstoupil z&nbsp;pravé strany do předsíňky, odkud vedlo schodiště stísněné dvěma zdmi, do předsíňky tak úzké, že jí mohla projít jen jedna osoba; nedal-li se odstrašit kanárkově žlutým nátěrem zdí s&nbsp;čokoládovou obrubou dole a&nbsp;přešel první a&nbsp;druhou podestu, dostal se do chodby, v&nbsp;níž žlutá vodová malba a&nbsp;čokoládová lišta ho sledovaly s&nbsp;vlídnou zarytostí. Schodiště a&nbsp;chodbu osvětlovala dvě překrásná okna. Chodba zahýbala do tmy. Když zahnul za roh, dostal se příchozí po několika krocích před dveře tím záhadnější, že nebyly zavřeny. Když do nich vstoupil, octl se v&nbsp;místnosti velké asi šest čtverečních stop, vydlážděné, vymyté, čisťounké, chladné, vylepené nankinovým čalounem se zelenými kytičkami, svitek za patnáct sou. Bílé a&nbsp;matné světlo pronikalo malými tabulkami velkého okna, které na levé straně zabíralo celou šířku světnice. Příchozí se mohl rozhlížet, jak chtěl, a&nbsp;nikoho nespatřil; naslouchal, ale neslyšel ani kroky, ani lidský hlas. Zeď byla holá; pokojík nebyl vůbec zařízen nábytkem; ani židle tam nestála.</p>
			<p class="MLP-text para-style-override-1">Když se návštěvník důkladněji rozhlédl, spatřil na protější zdi čtverhranný otvor, asi čtvereční stopu veliký, vyplněný železnou mříží propletenou pevnými černými uzlovitými pruty; tvořily čtverečky, měl bych vlastně říci očka, jež neměla ani půldruhého palce v&nbsp;průměru. Drobná zelená kvítka nankinového papíru docházela klidně a&nbsp;spořádaně až k&nbsp;železným mřížím, aniž je ten neblahý dotyk poděsil a&nbsp;rozvířil. Předpokládáme-li, že by se našla živá bytost, tak obdivuhodné hubená, že by dokázala projít tím čtvercovým otvorem, mříž by jí v&nbsp;tom zabránila. Nedovolovala tělu, aby se tudy protáhlo, ale dovolovala očím, to jest duchu, aby se tudy vznášel. Zdálo se, že i&nbsp;to bylo vzato v&nbsp;úvahu, protože mříž byla zdvojena bílým plechem, zapuštěným trochu nazad od mříže a&nbsp;probodaným tisíci drobounkými dírkami jako cedník. Naspodu této plechové stěny byl proříznut otvor docela podobný otvoru v&nbsp;poštovní schránce. Napravo od něho visel režný kaloun, připevněný ke konci.</p>
			<p class="MLP-text para-style-override-1">Jestliže příchozí zatáhl za kaloun, zvoneček zaklinkal, a&nbsp;bylo slyšet hlas, který se ozval tak blízko, že každého vylekal.</p>
			<p class="MLP-text para-style-override-1">„Kdo je tam?“ otázal se hlas.</p>
			<p class="MLP-text para-style-override-1">Byl to něžný ženský hlas, tak něžný, že byl až truchlivý.</p>
			<p class="MLP-text para-style-override-1">I&nbsp;zde bylo nutno znát zaklínadlo.</p>
			<p class="MLP-text para-style-override-1">Když je návštěvník neznal, hlas se odmlčel a&nbsp;stěny umlkly, jako by z&nbsp;druhé strany zavládl děs hrobové mrákoty.</p>
			<p class="MLP-text para-style-override-1">Když příchozí heslo znal, hlas ho vyzval:</p>
			<p class="MLP-text para-style-override-1">„Vstupte vpravo.“</p>
			<p class="MLP-text para-style-override-1"><span>Tehdy si po své pravici proti oknu mohl všimnout zasklených, šedě natřených dveří s&nbsp;výplní propouštějící nad vchodem světlo. Když vzal za kliku a&nbsp;překročil práh, měl úplně stejný dojem, jako kdyby vstoupil v&nbsp;divadle do zamřížované lóže, ve chvíli, kdy je opona dosud spuštěna a&nbsp;lustr není ještě rozžat. Příchozí se opravdu ocitl v&nbsp;jakési divadelní lóži, stěží osvětlené světlem, které sem pronikalo zasklenými dveřmi, v&nbsp;úzké místnůstce, kde stály dvě staré židle a&nbsp;na zemi ležela rozpletená rohožka. Skutečná lóže se zábradlím a&nbsp;s&nbsp;opěradlem z&nbsp;černého dřeva. Byla to lóže zamřížovaná, ale mříž nebyla z&nbsp;pozlaceného dřeva jako v&nbsp;opeře, bylo to obludné pletivo ze železných prutů, přibité ke zdi ohromnými hřeby, které se podobaly zaťatým pěstím.</span></p>
			<p class="MLP-text para-style-override-1"><span>Po několika minutách, když si oko pomalu zvyklo na sklepní pološero, pokusil se návštěvníkův pohled proniknout mříží, ale dostal se jen o&nbsp;šest palců dále. Tam narazil na přehradu černých okenic, zajištěných a&nbsp;zesílených dřevěnými příčkami natřenými perníkovou barvou. Okenice byly vkloubeny do sebe, rozděleny na dlouhé úzké desky a&nbsp;zakrývaly mříž po celé délce. Byly vždycky zavřeny.</span></p>
			<p class="MLP-text para-style-override-1">Za několik okamžiků se ozval zpoza okenic hlas oslovující návštěvníka:</p>
			<p class="MLP-text para-style-override-1">„Jsem tady. Co mi chcete?“</p>
			<p class="MLP-text para-style-override-1">Někdy to byl hlas milovaný, někdy zbožňovaný. Nikoho nebylo vidět. Sotva že bylo možno zachytit záchvěv dechu. Zdálo se, jako by za stěnou hrobu mluvil duch.</p>
			<p class="MLP-text para-style-override-1">Za příznivých, ale velmi vzácných okolností se úzká deska jedné okenice otevřela a&nbsp;vyvolaný duch se zjevil. Za mříží, za okenicí jste spatřili, pokud to ovšem pletivo mříže připouštělo, hlavu, z&nbsp;níž jste zahlédli jen ústa a&nbsp;bradu; ostatek přikrýval černý závoj. Bylo vidět černou roušku a&nbsp;nejasné obrysy postavy v&nbsp;černém rubáši. Ta hlava k&nbsp;návštěvníku mluvila, ale nedívala se na něho a&nbsp;nikdy se neusmála.</p>
			<p class="MLP-text para-style-override-1">Světlo, které svítilo za zády příchozího, bylo umístěno tak, že návštěvník ji viděl bělostnou, a&nbsp;ona jeho černě. To světlo bylo symbolické.</p>
			<p class="MLP-text para-style-override-1">Přesto oči chtivě pronikaly oknem, které se otvíralo v&nbsp;místech uzavřených každému pohledu. Tajemná hlubina obklopovala <span>smutečně</span> oděnou postavu. Oči pátraly v&nbsp;přítmí a&nbsp;snažily se rozeznat okolí zjevu. Ve velmi krátké době zjistily, že nic není vidět. Nespatřili jste nic, leda prázdnotu, mrákoty, zimní mlhu splývající s&nbsp;hrobovým oparem, mír tak podivně děsivý, a&nbsp;ticho, v&nbsp;němž příchozí nezachytil ani povzdech a&nbsp;kde měl před sebou jen temný stín, v&nbsp;němž nerozeznal nic, ani přízraky.</p>
			<p class="MLP-text para-style-override-1">Viděl vnitřek kláštera.</p>
			<p class="MLP-text para-style-override-1">Byl to vnitřek pochmurné a&nbsp;přísné budovy, která se jmenovala klášter bernardinek Ustavičného klanění. Lóže, v&nbsp;níž se návštěvník octl, byla klášterní hovorna. První hlas, který k&nbsp;němu promluvil, byl hlas vrátné, která nehybně a&nbsp;mlčky seděla z&nbsp;druhé strany zdi u&nbsp;čtvercového otvoru, chráněného železnou mříží a&nbsp;dírkovaným plechem, jež dohromady vytvářely dvojí hledí.</p>
			<p class="MLP-text para-style-override-1">Tma, do které se nořila zamřížovaná lóže, byla vyvolána tím, že hovorna měla okno vedoucí ven, ale žádné okno do kláštera. Světské oči nesměly z&nbsp;toho posvátného místa zhlédnout nic.</p>
			<p class="MLP-text para-style-override-1">A&nbsp;přece něco vítězilo nad stínem: světlo; v&nbsp;té smrti byl život. Ačkoliv byl klášter důkladně obezděn, pokusíme se tam proniknout a&nbsp;prozradíme, aniž překročíme míru, věci, o&nbsp;kterých mnozí lidé sice vyprávěli, ale protože je neviděli na vlastní oči, nikdy o&nbsp;nich nic nepověděli.</p>
			<p id="toc_marker-2-6-2" class="MLP-uroven3-nadpis para-style-override-1">(2) <br/>Řehole Ma<a id="x.20079"></a>rtina Vergy</p>
			<p class="MLP-text-bez1radku para-style-override-1">Klášter, který byl v&nbsp;uličce Picpus už dávno před rokem 1824, patřil bernardinkám řehole Martina Vergy.</p>
			<p class="MLP-text para-style-override-1">Tyto bernardinky nepatřily tedy do Clairvaux jako bernardini, ale do Cîteaux jako benediktini. Jinými slovy, nepodléhaly řeholi svatého Bernarda, ale řeholi svatého Benedikta.</p>
			<p class="MLP-text para-style-override-1">Kdo jen trochu listoval ve starých spisech, ví, že Martin Verga založil v&nbsp;roce 1425 kongregaci bernardinských benediktinek, jejíž mateřinec byl v&nbsp;Salamance a&nbsp;vedlejší dům v&nbsp;Alcale. Tato kongregace se rozvětvila po všech katolických zemích Evropy.</p>
			<p class="MLP-text para-style-override-1">Takového roubování jednoho řádu na druhý se v&nbsp;katolické círk­vi užívalo často. Abychom se neomezovali jen na řád svatého Be­nedikta, o&nbsp;který nám tu jde, uvědomme si, že k&nbsp;tomuto řádu náležejí&nbsp;– nepočítáme-li řeholi Martina Vergy&nbsp;– čtyři kongregace: dvě v&nbsp;Itálii, to jest Monte Cassino a&nbsp;Svatá Justina, a&nbsp;dvě ve Francii, Cluny a&nbsp;Saint-Maur; navíc devět řádů: valombrosové, grammontové, celestýni, kamaldulští, kartuziáni, ponížení, olivetáni, silvestriáni a&nbsp;konečně cisterciáci; neboť i&nbsp;cisterciáci, základ pro další řády, jsou jen odnoží řádu svatého Benedikta. Cicterciáci byli založeni svatým Robertem, molesmským opatem z&nbsp;langreské diecéze v&nbsp;roce 1098.</p>
			<p class="MLP-text para-style-override-1">Roku 529 vyhnal svatý Benedikt, jemuž bylo tehdy sedmnáct let, z&nbsp;Apollónova starobylého chrámu starého ďábla, který se pak uchýlil na subiackou poušť, snad proto, aby tam poustevničil.</p>
			<p class="MLP-text para-style-override-1"><span>Po řádu karmelitek, které chodí bosy, s&nbsp;kouskem vrbového proutku na prsou a&nbsp;které nikdy neusedají, je nejpřísnějším řádem řehole bernardinských benediktinek Martina Vergy. Jsou černě oděny a&nbsp;jejich rouška podle výslovného nařízení svatého Benedikta sahá až po bradu. Harasový hábit s&nbsp;širokými rukávy, velká vlněná plachetka, rouška na prsou rovně zastřižená, čelenka až k&nbsp;očím, to je jejich oděv. Všechno je černé vyjma čelenku, která je bílá. Novicky nosí stejný háv, jenže celý bílý. Řeholnice mají kromě toho po boku růženec.</span></p>
			<p class="MLP-text para-style-override-1">Úkolem bernardinských benediktinek Martina Vergy je ustavičná služba Nejsvětější svátosti oltářní jako u&nbsp;benediktinek nazvaných pannami Nejsvětější svátosti oltářní, které měly počátkem toho století dva domy v&nbsp;Paříži, jeden v&nbsp;Templu a&nbsp;druhý v&nbsp;ulici Neuve-Sainte-Geneviève. Ostatně bernardinské benediktinky v&nbsp;klášteře Petit-Picpus, o&nbsp;kterém mluvíme, byly řád docela jiný než panny Nejsvětější svátosti oltářní, které měly kláštery v&nbsp;ulici Neuve-Sainte-Geneviève a&nbsp;v&nbsp;Templu. Bernardinské benediktinky z&nbsp;Petit-Picpus nosily roušky černé, a&nbsp;benediktinky Nejsvětější svátosti oltářní zase roušky bílé; mimoto měly na prsou medailón s&nbsp;obrazem Nejsvětější svátosti oltářní, medailón asi tři palce velký a&nbsp;vytepaný z&nbsp;pozlaceného stříbra nebo pozlacené mědi. Řeholnice z&nbsp;kláštera Petit-Picpus medailón nenosily. Přestože ustavičné modlitby v&nbsp;klášteře Petit-Picpus i&nbsp;v&nbsp;domě Templu jsou stejné, jsou oba tyto řády naprosto odlišné. Je tu jen podobnost ve vnějším vykonávání pobožností mezi pannami Nejsvětější svátosti a&nbsp;bernardinkami Martina Vergy, asi tak jako se podobá studium a&nbsp;uctívání všech tajemství týkajících se dětství, života a&nbsp;smrti Pána Ježíše a&nbsp;uctívání Panny Marie u&nbsp;dvou tak odlišných a&nbsp;příležitostně i&nbsp;znepřátelených řádů, jako jsou italští oratoriáni sídlící ve Florencii a&nbsp;francouzští oratoriáni uvedení do Paříže Petrem de Bérulle. Řehole pařížských oratoriánů chtěla mít přednost, protože Filip Neri byl jen obyčejný svatý, kdežto Bérulle byl kardinálem.</p>
			<p class="MLP-text para-style-override-1">Vraťme se k&nbsp;přísné španělské řeholi Martina Vergy. Bernardinské benediktinky tohoto řádu jedí po celý rok velmi střídmě, přísně se postí v&nbsp;čas postu i&nbsp;v&nbsp;jiných dnech, které jsou zvlášť stanoveny, probouzejí se z&nbsp;prvního spánku, od jedné do tří v&nbsp;noci se modlí hodinky a&nbsp;zpívají jitřní, spí na šerkových prostěradlech a&nbsp;na slámě, nikdy se nekoupají, nikdy si netopí, bičují se každý pátek, zachovávají přísné mlčení, mluví jen v&nbsp;kratičkých chvílích oddechu, a&nbsp;počínaje 14. zářím, to jest od slavnosti povýšení Svatého kříže, nosí až do Velikonoc hrubou žíněnou košili. Těch šest měsíců je už vlastně jisté zmírnění příkazu, který nařizuje nošení košile celý rok; mnoho sester však nesneslo košili z&nbsp;hrubých žíní a&nbsp;v&nbsp;letních parnech trpěly horečkami a&nbsp;nervovými křečemi. Příkaz byl proto zmírněn. Poslušnost, chudoba, panenská čistota, klášterní uzavřenost, to jsou sliby, které řeholní kázeň ještě přiostřuje.</p>
			<p class="MLP-text para-style-override-1">Představená je volena na tři léta matkami, které se nazývají matky rádkyně proto, že mají hlasovací právo v&nbsp;radě. Představená může být znovu volena už jen dvakrát, takže jedna představená může zastávat svůj úřad nanejvýš devět let.</p>
			<p class="MLP-text para-style-override-1">Řeholnice nikdy nevidí kněze, který v&nbsp;jejich klášteře slouží mši svatou, protože je zakryt devět stop vysokou šerkovou záclonou. Při kázání, když je kazatel v&nbsp;kapli, spouštějí si jeptišky přes obličej závoje. Musí mluvit vždycky šeptem, chodit se sklopenýma očima a&nbsp;skloněnou hlavou. Jediný muž, který smí vstoupit do kláštera, je diecézní arcibiskup.</p>
			<p class="MLP-text para-style-override-1">Je tam však ještě jiný muž, zahradník; ale to je vždycky stařec, který, aby byl v&nbsp;zahradě neustále sám a&nbsp;aby jeptišky byly upozorněny, že se mu mají vyhnout, má na koleně upevněný zvoneček.</p>
			<p class="MLP-text para-style-override-1">Jeptišky musí bezvýhradně a&nbsp;trpně poslouchat představenou. Je to kánonická vůle podrobit se v&nbsp;celém rozsahu svého odříkání. Musí jí být poslušny jako hlasu Kristova, <span class="char-style-override-1">ut voci Christi</span>, na pokyn, na první znamení, <span class="MLP-znak-kurziva-11b">ad nutum</span>, <span class="MLP-znak-kurziva-11b">ad primum signum</span>, okamžitě, radostně, vytrvale, se slepou poslušností, <span class="MLP-znak-kurziva-11b">prompte, hilariter, perseveranter et caeca quadam obedientia</span>, jako pilník v&nbsp;dělníkových rukou, <span class="MLP-znak-kurziva-11b">quasi limam in manibus fabri</span>, bez výslovného dovolení představené nesmějí nic psát ani číst, <span class="MLP-znak-kurziva-11b">legere vel scribere non addiscerit sine expressa superioris licentia.</span></p>
			<p class="MLP-text para-style-override-1"><span>Postupně se každá sestra musí podrobit takzvanému </span><span class="MLP-znak-kurziva-11b">pokání.</span><span> Pokání je modlitba za všechny hříchy, za všechny poklesky, za všechna porušení zákona, za všechny násilnosti, za všechna bezpráví, za všechny zločiny na zemi. Sestra, která koná </span><span class="MLP-znak-kurziva-11b">pokání</span><span>, klečí na kamenné dlažbě před Nejsvětější svátostí oltářní se sepjatýma rukama a&nbsp;s&nbsp;provazem na krku celých dvanáct hodin nepřetržitě od čtyř hodin odpoledne do čtyř ráno nebo od čtvrté hodiny ranní do čtvrté odpoledne. Když už ji přemáhá únava, padne celým tělem na zem, obličejem k&nbsp;dlažbě a&nbsp;zkříží ruce; to je její jediná úleva. V&nbsp;této poloze se modlí za všechny hříšníky světa. Je to velkolepé, přímo vznešené.</span></p>
			<p class="MLP-text para-style-override-1">Protože se tato pobožnost koná u&nbsp;sloupu, na kterém svítí svíce, říká se buď <span class="MLP-znak-kurziva-11b">konat pokání</span>, nebo <span class="MLP-znak-kurziva-11b">být u&nbsp;sloupu</span>. Ve své pokoře dávají jeptišky přednost poslednímu rčení, které obsahuje myšlenku trestu a&nbsp;pokoření.</p>
			<p class="MLP-text para-style-override-1">Při tomto pokání je duše celá do sebe pohřížena. Sestra u&nbsp;sloupu by se neohlédla, ani kdyby za jejími zády udeřil hrom.</p>
			<p class="MLP-text para-style-override-1">Kromě této pobožnosti klečí stále jedna řeholnice před Nejsvětější svátostí oltářní. Tato pobožnost trvá hodinu. Střídají se jako vojáci na stráži. To je ono ustavičné klanění.</p>
			<p class="MLP-text para-style-override-1">Představené a&nbsp;matky mají obyčejně jména nesoucí pečeť obzvláštního hlubokého významu, která nepřipomínají jména světic a&nbsp;mučednic, ale události ze života Krista Pána: matka Narození Páně, matka Blahoslavené Početí, matka Obětování, matka Ukřižování Páně. Přesto jména světic nejsou zakázána.</p>
			<p class="MLP-text para-style-override-1">Když sestry někdo spatří, vidí jenom ústa. Všechny mají žluté zuby. Kartáček na zuby se do kláštera nikdy nedostal. Čištění zubů je první příčka na žebříku, na jehož konci číhá zatracení duše.</p>
			<p class="MLP-text para-style-override-1">O&nbsp;ničem neříkají <span class="MLP-znak-kurziva-11b">má</span> nebo <span class="MLP-znak-kurziva-11b">můj</span>. Nic jim nepatří a&nbsp;nesmějí na ničem lpět. O&nbsp;každé věci říkají „naše věc“; a&nbsp;tak: náš závoj, náš růženec; i&nbsp;kdyby mluvily o&nbsp;své košili, řekly by <span class="MLP-znak-kurziva-11b">naše košile</span>. Někdy si oblíbí nějakou maličkost, knížku hodinek, relikvii, posvěcený medailónek. Jakmile zpozorují, že začínají lpět na onom předmětu, musí jej dát někomu darem. Pamatují na slova svaté Terezie, která vznešené paní, právě vstupující do řádu, na její prosbu: „Dovolte mi, ctihodná matko, abych si směla poslat pro Bibli svatou, kterou mám velmi ráda,“ odpověděla:</p>
			<p class="MLP-text--I para-style-override-1">„Ach, vy máte něco ráda! To k&nbsp;nám tedy nevstupujte.“</p>
			<p class="MLP-text para-style-override-1">Všechny jeptišky bez výjimky mají zakázáno se uzavírat, mít své soukromí, svůj pokoj. Žijí v&nbsp;otevřených celách. Při setkání jedna pozdraví <span class="MLP-znak-kurziva-11b">Pochválena, velebena budiž Nejsvětější svátost oltářní!</span> Druhá odpoví <span class="MLP-znak-kurziva-11b">Až na věky věkův</span>. <span class="MLP-znak-kurziva-11b">Amen.</span> Stejný obřad se odehrává, když jedna klepe na dveře druhé sestry. Sotva se dotkla dveří, už se ozve z&nbsp;druhé strany vlídný hlas odříkávající překotně <span class="MLP-znak-kurziva-11b">Až na věky věkův.</span> <span class="MLP-znak-kurziva-11b">Amen.</span> Jako všechny úkony, je i&nbsp;pozdrav už ze zvyku mechanický; některá řekne <span class="MLP-znak-kurziva-11b">Až na věky věkův. Amen!</span> ještě dřív než druhá měla čas vyslovit <span class="MLP-znak-kurziva-11b">Pochválena, velebena budiž Nejsvětější svátost oltářní</span>, což je ostatně dosti dlouhé. U&nbsp;jeptišek řádu Navštívení Panny Marie vstupující řekne <span class="MLP-znak-kurziva-11b">Ave Maria</span> a&nbsp;ta, která návštěvu přijímá, odpoví: <span class="MLP-znak-kurziva-11b">Gratia Plena</span>. To je jejich pozdrav, který je doopravdy „<span class="MLP-znak-kurziva-11b">plný milosti</span>“.</p>
			<p class="MLP-text para-style-override-1">Kdykoli ve dne odbíjejí hodiny, zazní tři údery zvonu z&nbsp;věže klášterního chrámu. Na to znamení všechny sestry umlknou, představená, matky rádkyně, řeholní sestry, sestry k&nbsp;posluze, novicky i&nbsp;čekatelky přeruší řeč, práci a&nbsp;myšlenky a&nbsp;řeknou sborem, je-li například pět hodin:</p>
			<p class="MLP-text--I para-style-override-1">„V&nbsp;pět hodin a&nbsp;v&nbsp;každou hodinu pochválena a&nbsp;velebena budiž Nejsvětější svátost oltářní!“</p>
			<p class="MLP-text para-style-override-1">Je-li osm hodin:</p>
			<p class="MLP-text para-style-override-1"><span class="MLP-znak-kurziva-11b">„V&nbsp;osm hodin a&nbsp;v&nbsp;každou hodinu…“</span> atd., a&nbsp;podobně, podle toho, kolik je hodin.</p>
			<p class="MLP-text para-style-override-1">Tento zvyk, jehož účelem je přerušit myšlenky a&nbsp;obrátit je provždycky k&nbsp;Bohu, je zaveden v&nbsp;mnoha klášterech; mění se jenom průpověď. Tak v&nbsp;řádu Božského Jezulátka říkají:</p>
			<p class="MLP-text--I para-style-override-1">„V&nbsp;tuto hodinu a&nbsp;v&nbsp;každou hodinu denní nechť láska k&nbsp;Jezulátku rozplameňuje mé srdce!“</p>
			<p class="MLP-text para-style-override-1">Benediktinské bernardinky Martina Vergy, kterým patří klášter Petit-Picpus už padesát let, zpívají sborově a&nbsp;plným hlasem po celou mši vážné jednohlasé žalmy. Zmlknou, jakmile je v&nbsp;misále hvězdička, a&nbsp;zašeptají<span class="MLP-znak-kurziva-11b">: Ježíš&nbsp;– Maria&nbsp;– Josef.</span> Při zádušní mši zpívají tak hlubokým hlasem, že je téměř neuvěřitelné, že ženské hlasy mohou sestoupit do takových hloubek. Ale účinek toho žalozpěvu je <span class="MLP-znak-kurziva-11b">truchlivý a&nbsp;úchvatný</span>.</p>
			<p class="MLP-text para-style-override-1">Řeholnice z&nbsp;Petit-Picpus daly zřídit pod hlavním oltářem hrobku pro pohřbívání členek svého kláštera. <span class="char-style-override-1">Vláda</span>, jak říkají, nedovolila, aby se do hrobky pohřbívalo. Po smrti musily klášter opustit. To je rmoutilo a&nbsp;děsilo jako hrubé porušení řeholních pravidel.</p>
			<p class="MLP-text para-style-override-1">Dostává se jim slabé útěchy v&nbsp;tom, že smějí být pohřbívány ve zvláštní hodinu na vyhrazeném místě v&nbsp;rohu starého hřbitova Vaugirard, který byl zřízen na bývalém pozemku kláštera.</p>
			<p class="MLP-text para-style-override-1">Ve čtvrtek jsou řeholnice přítomny velké mši, nešporám a&nbsp;všem pobožnostem jako v&nbsp;neděli. Mimoto zachovávají úzkostlivě všechny menší svátky, světským lidem neznámé, svátky, kterými kdysi církev marnotratně zahrnovala Francii a&nbsp;ještě nyní marnotratně obdařuje Španělsko a&nbsp;Itálii. Jejich přítomnost v&nbsp;kapli je nekonečná. Počet a&nbsp;trvání modliteb si nejlépe představíme, uvedeme-li prostomyslná slova jedné z&nbsp;nich:</p>
			<p class="MLP-text--I para-style-override-1">„Modlitby čekatelek na přijetí jsou strašné, modlitby novicek ještě strašnější a&nbsp;modlitby řeholních sester jsou přímo hrůzné.“</p>
			<p class="MLP-text para-style-override-1">Jednou týdně se sejde kapitula; představená předsedá, matky rádkyně jsou přítomny. Každá sestra po řadě přichází, pokleká na kámen a&nbsp;hlasitě se přede všemi zpovídá ze všech poklesků a&nbsp;hříchů, kterých se dopustila v&nbsp;uplynulém týdnu. Matky rádkyně se po každé zpovědi radí a&nbsp;veřejně ukládají pokání.</p>
			<p class="MLP-text para-style-override-1">Vedle této veřejné zpovědi, ke které si ponechávají těžší poklesky, mají pro přestupky lehčího rázu takzvanou <span class="MLP-znak-kurziva-11b">kulpu</span>. Sestra, která se kaje ze svých přestupků, padne při mši před matkou představenou na tvář a&nbsp;setrvá v&nbsp;té poloze tak dlouho, dokud představená, které se říká jen <span class="MLP-znak-kurziva-11b">naše matka</span>, nezaklepe na dřevo svého křesla, aby kajícnici upozornila, že může vstát. Kulpa se vyznává pro nepatrnou maličkost, rozbitou sklenici, roztržený závoj, pro nezaviněné několikavteřinové zpoždění při obřadu, pro falešnou notu v&nbsp;kostele atd. Kulpa je dobrovolná, vinice se sama soudí a&nbsp;sama trestá.</p>
			<p class="MLP-text para-style-override-1">O&nbsp;svátcích a&nbsp;v&nbsp;neděli čtyři matky zpěvačky provázejí bohoslužby zpěvem žalmů, stojíce u&nbsp;pultu se čtyřmi pulpity. Jednou se stalo, že jedna matka zpěvačka zanotovala žalm, který počínal slovy <span class="MLP-znak-kurziva-11b">Ecce</span>, a&nbsp;místo <span class="MLP-znak-kurziva-11b">Ecce</span> zazpívala plným hlasem tři noty: <span class="MLP-znak-kurziva-11b">do, si, sol</span>; za tuto roztržitost se kála po celé služby boží. Bylo to těžké provinění, protože rozesmálo celé shromáždění.</p>
			<p class="MLP-text para-style-override-1">Je-li řeholnice povolána do hovorny, i&nbsp;když má mluvit jen s&nbsp;představenou, stáhne si závoj tak hluboko&nbsp;– jak si vzpomínáme&nbsp;–, že je vidět jen ústa.</p>
			<p class="MLP-text para-style-override-1">Jenom představená se smí stýkat s&nbsp;cizinci. Ostatní smějí vidět jen nejužší rodinu, a&nbsp;to velmi zřídka. Přijde-li náhodou světská osoba a&nbsp;chce navštívit jeptišku, kterou kdysi ve světě znala a&nbsp;milovala, musí se podrobit dlouhému vyjednávání. Když běží o&nbsp;ženu, je jí někdy dáno povolení, jeptiška přijde a&nbsp;mluví skrze okenice, které se otvírají jen před vlastní matkou nebo sestrou. Mužům je hovor vždycky odmítnut.</p>
			<p class="MLP-text para-style-override-1">Taková je řehole svatého Benedikta zostřená Martinem Vergou.</p>
			<p class="MLP-text para-style-override-1">Tyto řeholnice nejsou nikdy veselé, růžové a&nbsp;svěží, jako bývají sestry jiných řádů. Jsou bledé a&nbsp;vážné. Od roku 1825 do roku 1830 tři sestry toho řádu zešílely.</p>
			<p id="toc_marker-2-6-3" class="MLP-uroven3-nadpis para-style-override-1">(3) <br/>Přísné povinnosti</p>
			<p class="MLP-text-bez1radku para-style-override-1">Žena, která se uchází o&nbsp;přijetí do kláštera, musí čekat nejméně dvě až čtyři léta; čtyři další léta je novickou. Jen ve velmi vzácných případech se smí konečný řeholní slib skládat před dovršením třia­dvacátého nebo čtyřiadvacátého roku. Bernardinské benediktinky nepřijímají do svého řádu vdovy.</p>
			<p class="MLP-text para-style-override-1">V&nbsp;celách se oddávají umrtvování těla, o&nbsp;kterém nesmějí nikdy hovořit.</p>
			<p class="MLP-text para-style-override-1">Toho dne, kdy novicka skládá slib, ji ostatní obléknou do jejích nejlepších šatů, do zkadeřených vlasů vpletou bílé růže, a&nbsp;novicka potom padne na tvář; rozprostřou na ni velký černý závoj a&nbsp;zpívají nad ní zádušní mši. Nato se jeptišky postaví do dvou řad, jeden proud se seskupí kolem ní a&nbsp;zpívá naříkavým hlasem: <span class="MLP-znak-kurziva-11b">Naše sestra zemřela</span>. A&nbsp;druhá řada jásavě odpovídá: <span class="MLP-znak-kurziva-11b">Žije v&nbsp;Ježíši Kristu!</span></p>
			<p class="MLP-text para-style-override-1">V&nbsp;době, kdy se odehrává naše historie, byl ke klášteru připojen penzionát. Byl to ústav mladých dívek ze vznešených rodin, a&nbsp;částečně i&nbsp;z&nbsp;rodin bohatých; mezi nimi nutno jmenovat slečny de Sainte-Aulaire a&nbsp;de Bélissen a&nbsp;pak Angličanku, nositelku slavného katolického jména Talbot. Dívky vychovávané těmito jeptiškami mezi čtyřmi zdmi rostly v&nbsp;hrůze před světem a&nbsp;před svou dobou. Jedna z&nbsp;nich nám kdysi prozradila: <span class="MLP-znak-kurziva-11b">Pohled na dlážděné ulice ve mně vyvolával chvění od hlavy až k&nbsp;patě.</span> Byly modře oblečeny, měly bílý čepeček a&nbsp;na prsou nosily holubičku sv. Ducha z&nbsp;pozlaceného stříbra nebo z&nbsp;mědi. O&nbsp;velkých svátcích, zvláště o&nbsp;svátku sv. Marty, jim sestry na důkaz nejvyšší přízně&nbsp;dovolovaly jako vrcholné štěstí obléknout se do řeholního roucha a&nbsp;účastnit se po celý den bohoslužeb a&nbsp;pobožností předepsaných svatým Benediktem. Zpočátku jim jeptišky půjčovaly svá černá roucha. Vypadalo to však jako znesvěcení a&nbsp;představená to zakázala. Roucha se směla půjčovat jen novickám. Je zajímavé, že toto přestrojování v&nbsp;klášteře trpěné, bezpochyby i&nbsp;záměrně podporované v&nbsp;horlivosti dát okusit děvčátkům už předem slasti posvátného roucha, bylo pro klášterní chovanky skutečným štěstím a&nbsp;opravdovým osvěžením. Prostě je to bavilo. Bylo to něco nového a&nbsp;měnilo je to. Jsou to cudné dětinské záliby, které ostatně nenalézají pochopení u&nbsp;nás světských lidí; nás nikterak neoblaží, smíme-li v&nbsp;ruce držet kropáč a&nbsp;celé hodiny prostát a&nbsp;zpívat za pultem kůru čtyřhlasé chvalozpěvy.</p>
			<p class="MLP-text para-style-override-1">Až na umrtvování se chovanky podrobovaly všem klášterním pravidlům. Jsou známy případy mladých žen, které se vrátily odtamtud do života a&nbsp;ani po několikaletém manželství si neodvykly říkat ve spěchu <span class="MLP-znak-kurziva-11b">Až na věky věkův. Amen!</span>, když někdo zaklepal na dveře. Jako jeptišky, tak i&nbsp;chovanky vídaly své příbuzné jen v&nbsp;hovorně. Vlastní matky je nesměly obejmout. Až do takových krajností šla přísnost. Jednu mladou dívku navštívila kdysi matka a&nbsp;tříletá sestřička. Dívka plakala, protože chtěla obejmout svou sestřičku. Nesměla. Prosila tedy, aby dítě smělo prostrčit mřížemi ručičku, aby ji mohla políbit. I&nbsp;to bylo s&nbsp;pohoršením odmítnuto.</p>
			<p id="toc_marker-2-6-4" class="MLP-uroven3-nadpis para-style-override-1">(4) <br/>Radosti</p>
			<p class="MLP-text-bez1radku para-style-override-1">Přesto <a id="x.20082"></a>naplnily mladé dívky vážný dům půvabnými vzpomínkami.</p>
			<p class="MLP-text para-style-override-1">V&nbsp;určitých hodinách zazářilo v&nbsp;klášteře dětství. Zvonila přestávka. Dveře se otočily ve svých stěžejích. Ptáčkové si řekli: „Dobrá, děti jdou!“ Vpád mládí zaplavil zahradu, rozdělenou křížem jako smuteční příkrov. Rozzářené obličeje, bílá čela, bezelstné oči plné veselých záblesků, všechny možné hvězdičky se vyrojily ve smutných místech. Po žalmech, po vyzvánění a&nbsp;cinkání, po umíráčku, po pobožnostech se náhle rozlehl hluk děvčátek, líbeznější než šumění včelích křídel. Úl radosti se otvíral a&nbsp;každá přinášela svůj med. Hrály si, pokřikovaly na sebe, tvořily skupinky a&nbsp;honily se; pěkné bílé zuby se blýskaly z&nbsp;koutů zahrady; závoje zdálky bděly nad úsměvy, stíny hlídaly paprsky, ale co na tom! Všechny zářily a&nbsp;smály se. Čtyři pochmurné zdi měly své chvíle oslnění. Přihlížely líbeznému víření dětských rojů a&nbsp;jasněly odrazem tolika radosti. Jako by růžový déšť prostupoval smutek. Děvčátka dováděla před očima řeholnic; pohled na nevinnost nepřekáží nevinnosti. Díky těmto dětem našly se mezi tolika přísně opravdovými chvílemi nelíčené půvabné okamžiky. Malé dívky poskakovaly, velké tančily. V&nbsp;tom klášteře se nebe míchalo i&nbsp;do hry. Těžko najít něco úchvatnějšího a&nbsp;vznešenějšího než ty svěží, rozvíjející se dušičky; Homér by se sem byl šel zasmát s&nbsp;Perraultem, protože v&nbsp;té smutné zahradě bylo tolik mládí, zdraví, šumu, křiku, ztřeštěnosti, radosti a&nbsp;štěstí, že mohlo rozjasnit tváře všech stařen z&nbsp;bájí i&nbsp;pohádek, ať z&nbsp;královského zámku nebo z&nbsp;chaloupky, od Hekuby až po Velkou Pramáti.</p>
			<p class="MLP-text para-style-override-1">V&nbsp;tomto domě snad víc než v&nbsp;kterémkoliv jiném stavení se vyskytlo mnoho oněch <span class="MLP-znak-kurziva-11b">dětských prořeknutí</span>, která mají tolik půvabu a&nbsp;nutí k&nbsp;smíchu, podbarvenému tesknotou. Mezi těmito pochmurnými stěnami pětileté děcko jednou vykřiklo: </p>
			<p class="MLP-text--I para-style-override-1">„Velebná matinko! Tamta veliká holka mi právě řekla, že tu zůstanu už jen devět let a&nbsp;deset měsíců. To jsem ráda!“ </p>
			<p class="MLP-text para-style-override-1">Tady se také jednou vedl tento památný rozhovor:</p>
			<p class="MLP-text para-style-override-1">Sestra rádkyně: „Proč pláčeš, milé dítě?“</p>
			<p class="MLP-text para-style-override-1">Dítě (šest let) vzlyká: „Řekla jsem Alixe, že umím dějepis Francie. Ona mi říká, že neumím, a&nbsp;já umím.“</p>
			<p class="MLP-text para-style-override-1">Alixa (ta velká, devět let): „Ne, neumí.“</p>
			<p class="MLP-text para-style-override-1">Matka: „Jak to, mé dítě?“</p>
			<p class="MLP-text para-style-override-1">Alixa: „Řekla mi, že mám otevřít knihu kdekoliv a&nbsp;zeptat se jí na to, co jsem našla v&nbsp;knize, a&nbsp;že mi odpoví.“</p>
			<p class="MLP-text para-style-override-1">„Nu a?“</p>
			<p class="MLP-text para-style-override-1">„Neodpověděla.“</p>
			<p class="MLP-text para-style-override-1">„Hleďme. A&nbsp;na co ses jí ptala?“</p>
			<p class="MLP-text para-style-override-1">„Otevřela jsem podle jejího přání knihu nazdařbůh, a&nbsp;dala jsem jí první otázku, kterou jsem v&nbsp;knize našla.“</p>
			<p class="MLP-text para-style-override-1">„Jaká byla ta otázka?“</p>
			<p class="MLP-text para-style-override-1">„Stálo tam: <span class="MLP-znak-kurziva-11b">A&nbsp;co se stalo potom?</span>“</p>
			<p class="MLP-text para-style-override-1">Zde také bylo učiněno hluboké pozorování o&nbsp;trochu mlsné papouščí samičce, která patřila jedné chovance:</p>
			<p class="MLP-text--I para-style-override-1">„Ta je roztomilá! Sezobne pomazánku ze svého dortíčku jako člověk!“</p>
			<p class="MLP-text para-style-override-1">Na dlaždicích toho kláštera se našlo i&nbsp;vyznání hříchů, které si napsala sedmiletá hříšnice předem, aby na nic nezapomněla:</p>
			<p class="MLP-text para-style-override-1">„Ctihodný otče, vyznávám se vám, že jsem byla lakomství.“</p>
			<p class="MLP-text para-style-override-1">„Ctihodný otče, vyznávám se vám, že jsem byla cizoložství.“</p>
			<p class="MLP-text para-style-override-1">„Ctihodný otče, vyznávám se vám, že jsem pozvedla zraky na muže.“</p>
			<p class="MLP-text para-style-override-1">Na drnovém sedátku v&nbsp;zahradě improvizovala jednou šestiletá růžová pusinka tuto pohádku, kterou poslouchaly čtyřleté a&nbsp;pětileté modroočky:</p>
			<p class="MLP-text para-style-override-1">„Byli jednou tři kohoutkové, kterým patřila země s&nbsp;mnoha kytičkami. Trhali kytičky a&nbsp;dávali si je do kapes. Potom natrhali listí a&nbsp;dali si je mezi hračky. V&nbsp;té zemi byl vlk a&nbsp;velký les, a&nbsp;ten vlk byl v&nbsp;tom lese; a&nbsp;sežral ty kohoutky.“</p>
			<p class="MLP-text--0-12 para-style-override-1">A&nbsp;ještě jednu básničku:</p>
			<p class="MLP-text para-style-override-1">„Přišla jednou rána holí.</p>
			<p class="MLP-text para-style-override-1">To uhodil Kašpárek kočičku.</p>
			<p class="MLP-text para-style-override-1">To jí nedělalo dobře, to přece bolí.</p>
			<p class="MLP-text para-style-override-1">A&nbsp;tak ho tedy jedna paní vsadila do vězení.“</p>
			<p class="MLP-text--12-0 para-style-override-1">Zde se také ozvala něžná a&nbsp;srdcervoucí slova malého dívčího sirotka, nalezence, kterého vychovával klášter z&nbsp;útrpnosti. Holčička slyšela, jak ostatní děti vykládají o&nbsp;svých maminkách, a&nbsp;ve svém koutku si povzdechla: </p>
			<p class="MLP-text--I para-style-override-1">„Moje maminka nebyla u&nbsp;toho, když jsem se narodila!“</p>
			<p class="MLP-text para-style-override-1">V&nbsp;klášteře byla silná vrátná, kterou vídaly dívky vždycky ve spěchu, jak pobíhá se svazkem klíčů. Jmenovala se Agáta. Docela velké dívky&nbsp;– nad deset let&nbsp;– jí říkaly Agathoklés.<span class="char-style-override-4"><a id="footnote-3409-120-backlink" class="footnote-link" href="#footnote-3409-120">120</a></span></p>
			<p class="MLP-text para-style-override-1">Refektář byla velká podlouhlá místnost, osvětlovaná jen křížovou chodbou v&nbsp;úrovni zahrady, temná a&nbsp;vlhká, a&nbsp;jak říkaly děti&nbsp;– plná zvířátek. Ze všech okolních místností tam lezla hmyzí havěť. Každý roh refektáře pojmenovaly zvláštním a&nbsp;přiléhavým jménem. Byl tam kout pavouků, roh housenek, roh stonožek a&nbsp;kout cvrčků. Kout cvrčků byl vedle kuchyně a&nbsp;těšil se velké vážnosti. Bylo v&nbsp;něm tepleji než jinde. Jména z&nbsp;refektáře přešla do ústavu a&nbsp;podle nich se chovanky rozlišovaly, jako se ve starobylé Mazarinově koleji rozlišovaly čtyři národnosti. Každá chovanka byla z&nbsp;jedné ze čtyř národností podle koutu refektáře, ve kterém sedala při jídle. Jednou se při arcipastýřské vizitaci otázal arcibiskup jisté chovanky, půvabné brunetky se svěžími tvářemi, na maličkou růžolící holčičku s&nbsp;báječnými světlými vlasy, kterou zahlédl vstupovat do třídy:</p>
			<p class="MLP-text para-style-override-1">„Kdo je to?“</p>
			<p class="MLP-text para-style-override-1">„To je pavouk, Vaše Milosti.“</p>
			<p class="MLP-text para-style-override-1">„Cože? A&nbsp;ta druhá?“</p>
			<p class="MLP-text para-style-override-1">„To je cvrček.“</p>
			<p class="MLP-text para-style-override-1">„A&nbsp;tamta?“</p>
			<p class="MLP-text para-style-override-1">„To je housenka.“</p>
			<p class="MLP-text para-style-override-1">„Opravdu? A&nbsp;co jsi ty?“</p>
			<p class="MLP-text para-style-override-1">„Já jsem stonožka, Vaše Milosti.“</p>
			<p class="MLP-text para-style-override-1">Každý dům tohoto druhu má své zvláštnosti. Na počátku století patřil Écouen k&nbsp;půvabným a&nbsp;přísným ústavům, kde se rozvíjelo v&nbsp;téměř vznešeném stínu dětství mladých dívek. Když se v&nbsp;Écouenu dívky chystaly k&nbsp;procesí Nejsvětější svátosti, byly rozděleny na panny a&nbsp;květinářky. Byla tam i&nbsp;„nebesa“ a&nbsp;„kadidelnice“, protože jedny nesly šňůry baldachýnu a&nbsp;druhé podkuřovaly Svátost oltářní. Sypat květiny na cestu bylo právem květinářek. Čtyři „panny“ kráčely v&nbsp;čele. V&nbsp;ten slavný den ráno bývalo napořád slyšet v&nbsp;ložnici chovanek: </p>
			<p class="MLP-text para-style-override-1">„Kdo je panna?“</p>
			<p class="MLP-text para-style-override-1">Paní Campanová opakovala slova sedmileté „maličké“, která vyčtla šestnáctileté „velké“, jdoucí v&nbsp;čele průvodu, zatímco ona maličká musila jít až na jeho konci:</p>
			<p class="MLP-text para-style-override-1">„Což ty! Ty jsi panna, ale já, já ne.“</p>
			<p id="toc_marker-2-6-5" class="MLP-uroven3-nadpis para-style-override-1">(5) <br/>Rozptýlení</p>
			<p class="MLP-text-bez1radku para-style-override-1">Nad dveřmi refektáře byla napsána velkými černými písmeny modlitba, jež se jmenovala <span class="char-style-override-1">Bílý otčenáš</span> a&nbsp;která uváděla lidi přímo do ráje:</p>
			<p class="MLP-text para-style-override-1">„<span>Bílý Otčenášku, tebe Bůh stvořil, tebe Bůh první proslovil </span><span>a&nbsp;uved</span><span>l do ráje! Večer, když jsem chtěla jít spát, spatřila jsem na svém loži tři anděly, jednoho v&nbsp;nohách a&nbsp;dva v&nbsp;záhlaví, a&nbsp;svatou </span>Panenku Marii uprostřed; ta mi řekla, abych si lehla a&nbsp;o&nbsp;ničem nepochybovala. Dobrý Bůh je můj otec, dobrá Panna je má matka, tři apoštolové jsou mí bratři, tři panny mé sestry. V&nbsp;košilce, ve které se Bůh narodil, je zahaleno mé tělo; kříž svaté Markéty je vepsán na mé hrudi; když Paní Panenka Maria šla polem, oplakávajíc Boha, potkala Pána svatého Jána. Přicházím od <span class="MLP-znak-kurziva-11b">Ave Salus</span>. Neviděla jsi Boha, je-li tu? Je na dřevě kříže, nohy mu visí, ruce má protknuty hřeby, klobouček z&nbsp;bílého hloží na hlavě. Kdo se pomodlí tuto modlitbičku třikrát večer a&nbsp;třikrát ráno, jeho bude království nebeské, amen.“</p>
			<p class="MLP-text para-style-override-1">V&nbsp;roce 1827 zmizela tato svérázná modlitba pod trojnásobnou vrstvou žluté hlinky. Dnes mizí i&nbsp;z&nbsp;paměti několika tehdy mladých dívek, které jsou už stařenkami.</p>
			<p class="MLP-text para-style-override-1"><span>Velký krucifix, který visel na zdi, doplňoval výzdobu refektáře, jehož jediné dveře&nbsp;– snad jsme to už řekli&nbsp;– vedly do zahrady. Dva úzké stoly, po jejichž stranách se táhly dřevěné lavice, tvořily dlouhé, rovnoběžné čáry od jednoho konce refektáře k&nbsp;druhému. Zdi byly bílé, stoly černé, obě smuteční barvy, jediné bohatství klášterní palety. Nálada při jídle byla nepřívětivá a&nbsp;jídlo velmi přísně sestaveno. Jediný chod, maso se zeleninou nebo slaná ryba, takový byl klášterní přepych. Prostá strava, vyhrazená jen chovankám, byla výjimkou. Děti jedly a&nbsp;mlčely pod dohledem řeholní sestry, která měla ten týden službu. Dohližitelka zavírala a&nbsp;hlučně sklápěla dřevěné desky knihy, kdykoliv se nějaké mouše proti všem pravidlům zlíbilo poletovat a&nbsp;bzučet po místnosti. Ticho bylo kořeněno životopisem svatých, který byl hlasitě čten na kazatelničce s&nbsp;pulpitem u&nbsp;nohou kříže. Předčítala vždycky velká žákyně, určená na týden. V&nbsp;jistých vzdálenostech stály na nepokrytém stole glazurou polévané hliněné mísy, ve kterých si děti samy myly pohárky a&nbsp;příbory a&nbsp;kam házívaly zbytky od oběda, tvrdé maso nebo zkaženou rybu; to se trestalo. Mísám se říkalo </span><span class="MLP-znak-kurziva-11b">plovárna</span><span>.</span></p>
			<p class="MLP-text para-style-override-1">Dítě, které porušilo ticho, musilo udělat „jazykem kříž“. Kde? Na zemi. Musilo olízat dlaždičky. Prach, konec všech světských radostí, byl pověřen, aby potrestal ubohé růžové plátečky, které se provinily jen tím, že švitořily.</p>
			<p class="MLP-text para-style-override-1">V&nbsp;klášteře byla také kniha, vytištěná v&nbsp;<span class="MLP-znak-kurziva-11b">jediném exempláři</span> a&nbsp;obecně nepřístupná. Byla to řeholní pravidla svatého Benedikta, tajemství, do kterého nemá nepovolané oko nahlédnout. <span class="MLP-znak-kurziva-11b">Nemo regulas, seu constitutiones nostras, extemis communicabit</span>.<span class="char-style-override-4"><a id="footnote-3409-121-backlink" class="footnote-link" href="#footnote-3409-121">121</a></span></p>
			<p class="MLP-text para-style-override-1">Jednou se chovankám podařilo zmocnit se té knihy; i&nbsp;pustily se hltavě do čtení, které bylo často přerušováno strachem, že budou přistiženy, a&nbsp;proto často knihu prudce sklápěly. Z&nbsp;toho velkého nebezpečí, do něhož se vydávaly, měly jen nepatrnou radost. Několik nesrozumitelných stránek o&nbsp;hříších mladých chlapců považovaly snad za „nejzajímavější“.</p>
			<p class="MLP-text para-style-override-1">Hrávaly si na zahradní cestě, lemované několika ubohými ovocnými stromy. Přes mimořádnou bdělost a&nbsp;přísné tresty podařilo se jim někdy tajně sebrat zelené jablíčko, nahnilou meruňku nebo červivou hrušku, kterou vítr shodil ze stromu. A&nbsp;teď předám slovo dopisu, který mám v&nbsp;rukou a&nbsp;který byl napsán před pětadvaceti lety bývalou chovankou, teď paní vévodkyní&nbsp;–&nbsp;–&nbsp;–, jednou z&nbsp;nejelegantnějších pařížských žen. Cituji doslovně:</p>
			<p class="MLP-text--I para-style-override-1">„Schováme si hrušku nebo jablko, jak jen umíme. Když večer odkládáme závoj, než jdeme k&nbsp;večeři, strčíme je pod polštář a&nbsp;večer je sníme v&nbsp;posteli; nejde-li to, sníme je, když jdeme na záchod.“</p>
			<p class="MLP-text para-style-override-1">To byla jedna z&nbsp;vrcholných rozkoší.</p>
			<p class="MLP-text para-style-override-1">Jednou, bylo to ještě za arcibiskupovy návštěvy v&nbsp;klášteře, se jedna z&nbsp;mladých dívek, slečna Bouchardová, vzdálená příbuzná s&nbsp;rodinou Montmorency, vsadila, že ho poprosí o&nbsp;den dovolené, což bylo v&nbsp;tak přísném klášteře neslýchanou nehorázností. Sázka byla přijata, ale ani dívky, které uzavřely sázku, nevěřily, že to vyjde. Ve chvíli, kdy arcibiskup míjel skupinu chovanek, vystoupila ke zděšení všech slečna Bouchardová z&nbsp;řady a&nbsp;řekla:</p>
			<p class="MLP-text para-style-override-1">„Vaše Milosti, prosím o&nbsp;jednodenní dovolenou.“</p>
			<p class="MLP-text para-style-override-1">Slečna Bouchardová byla velká a&nbsp;svěží, nejroztomilejší tvářička na světě. Pan de Quélen se usmál a&nbsp;řekl:</p>
			<p class="MLP-text--I para-style-override-1">„Jak to, milé dítě, jeden den dovolené! Tři dny, chcete-li. Povoluji vám tři dny!“</p>
			<p class="MLP-text para-style-override-1">Představená musila mlčet, protože promluvil arcibiskup. Byla z&nbsp;toho ostuda v&nbsp;klášteře, ale radost v&nbsp;ústavu chovanek.</p>
			<p class="MLP-text para-style-override-1">I&nbsp;když byl ten nevlídný klášter tak dobře obezděn, přece tam proniklo něco ze života světských vášní, dramat a&nbsp;románů. Na doklad toho se omezíme na záznam a&nbsp;krátké vypravování o&nbsp;nepopiratelné skutečnosti, která však nesouvisí s&nbsp;naší historií a&nbsp;k&nbsp;níž nevedou žádné nitky. Zaznamenáváme tuto událost jen proto, abychom v&nbsp;čtenářově mysli doplnili tvář kláštera.</p>
			<p class="MLP-text para-style-override-1">Tou dobou tedy žila v&nbsp;klášteře záhadná osobnost; nebyla to sice řeholnice, ale byla jí prokazována velká úcta; říkalo se jí <span class="MLP-znak-kurziva-11b">paní Albertina</span>. Vědělo se o&nbsp;ní jen to, že je šílená a&nbsp;že ji ve světě mají za mrtvou. Říkalo se, že se za tou historkou skrývají nějaké finanční transakce nezbytné k&nbsp;uzavření vznešeného sňatku.</p>
			<p class="MLP-text para-style-override-1">Tato hnědovlasá, sotva třicetiletá žena, celkem hezká, hleděla svýma široce otevřenýma očima někam daleko do neznáma. Viděla? Pochybovaly o&nbsp;tom. Spíš se plížila, než chodila; nikdy nemluvila; zdálo se, že ani nedýchá. Měla suché a&nbsp;zsinalé chřípí jako mrtvola. Když se někdo dotkl její ruky, měl pocit, že sáhl na sníh. Měla podivný půvab přízraku. Kdykoli se octla mezi lidmi, všechny mrazilo. Jedna sestra, vidouc ji mihnout se kolem, řekla druhé: „Lidé ji pokládají za mrtvou.“&nbsp;– „Možná že je opravdu mrtvá,“ odpověděla druhá.</p>
			<p class="MLP-text para-style-override-1">O&nbsp;paní Albertině kolovalo na sta povídaček. Byla věčným středem pozornosti klášterních chovanek. V&nbsp;kapli bylo vyvýšené místo, kterému se říkalo <span class="MLP-znak-kurziva-11b">vikýř</span>. Ona část kaple měla totiž <span class="MLP-znak-kurziva-11b">oválné okénko</span>, u&nbsp;kterého paní Albertina při službách božích stávala. Obyčejně sama, protože z&nbsp;kůru v&nbsp;prvním poschodí bylo vidět kazatele nebo kněze sloužícího mši svatou, a&nbsp;to bylo řeholnicím zakázáno. Jednou stál na kazatelně mladý kněz vysoké hodnosti, pan vévoda Rohan, francouzský pair, důstojník červených mušketýrů v&nbsp;roce 1815, tehdy ještě princ leonský, který zemřel později v&nbsp;roce 1830 jako kardinál a&nbsp;arcibiskup besançonský. Tehdy kázal pan de Rohan v&nbsp;klášteře Petit-Picpus poprvé. Paní Albertina poslouchala obyčejně i&nbsp;mši velmi klidně, jako by strnula. Když toho dne uviděla pana de Rohan, napolo se vzpřímila a&nbsp;v&nbsp;tichu kaple pronesla nahlas<span class="MLP-znak-kurziva-11b">: I hleďme! To je August!</span> Ohromené shromáždění se obrátilo, kazatel zvedl zrak, ale paní Albertina upadla znovu do své nehybnosti. Závan vnějšího světa, záblesk života se na chvíli dotkl té vyhaslé a&nbsp;zledovělé tváře, pak vyvanul a&nbsp;pohasl a&nbsp;šílená se zase proměnila v&nbsp;mrtvolu.</p>
			<p class="MLP-text para-style-override-1">Ale její slova rozpovídala v&nbsp;klášteře všechno, co mělo ústa. Co záhad se skrývalo v&nbsp;takovém <span class="MLP-znak-kurziva-11b">I&nbsp;hleďme! To je August!</span> Kolik tu bylo dohadů. Pan de Rohan se opravdu jmenoval August. Bylo zřejmé, že paní Albertina pochází z&nbsp;nejvyšší společnosti, protože zná pana de Rohan; že je sama vysoce postavená, protože o&nbsp;vznešeném šlechtici mluví tak důvěrně; a&nbsp;že k&nbsp;němu má jakési vztahy, možná že příbuzenské, ale jistě velmi blízké, protože zná jeho křestní jméno.</p>
			<p class="MLP-text para-style-override-1">Dvě velmi přísné vévodkyně, paní de Choiseul a&nbsp;paní de Sérent, často navštěvovaly ústav, kam směly bezpochyby z&nbsp;moci svého postavení jako <span class="MLP-znak-kurziva-11b">Magnates mulieres</span> a&nbsp;byly postrachem celého penzionátu. Kdykoli se obě staré dámy dostavily, všechny mladé dívky se třásly a&nbsp;klopily oči.</p>
			<p class="MLP-text para-style-override-1">Aniž o&nbsp;tom věděl, byl pan de Rohan středem pozornosti všech žákyň ústavu. V&nbsp;té době byl právě jmenován, očekávaje hodnost biskupskou, generálním vikářem arcibiskupa pařížského. Přicházíval často do kaple kláštera Petit-Picpus sloužit zpívanou mši svatou. Žádná z&nbsp;mladých klášternic ho nemohla spatřit, protože byl oddělen šerkovou záclonou, ale měl tak jemný a&nbsp;trochu ostrý hlas, že se ho brzy naučily rozeznávat. Býval mušketýrem; říkaly o&nbsp;něm, že je velký záletník a&nbsp;že má velmi krásné, do ruliček upravené vlasy, že má báječnou širokou moaré šerpu a&nbsp;že jeho černá sutana má nejelegantnější střih na světě. Silně zaměstnával obrazotvornost šestnáctiletého mládí.</p>
			<p class="MLP-text para-style-override-1">Zvenčí nedoléhal do kláštera žádný zvuk. A&nbsp;přece se vyskytl rok, kdy tam zalétaly zvuky flétny. To byla událost, na kterou tehdejší chovanky ještě dnes vzpomínají.</p>
			<p class="MLP-text para-style-override-1">Někdo v&nbsp;sousedství hrával na flétnu. A&nbsp;ta flétna hrála stále tutéž písničku, jejíž nápěv je už dnes zapomenut: <span class="MLP-znak-kurziva-11b">Má Zetulbé, přijď mému srdci vládnout</span>, a&nbsp;slýchaly ji dvakrát až třikrát za den. Mladé dívky proposlouchaly celé dny, sestry rádkyně byly rozčileny, mozky pracovaly, tresty jen pršely. Trvalo to několik měsíců. Chovanky byly více nebo méně zamilovány do neznámého hudebníka. Každá snila o&nbsp;tom, že je Zetulbé. Zvuk flétny přicházel od ulice Droit-Mur; byly by daly a&nbsp;obětovaly všechno, o&nbsp;všechno se pokusily, aby třeba jen na chviličku zahlédly, jen trochu se podívaly na „mladíka“, který tak rozkošně hraje na flétnu a&nbsp;který rozezvučel, aniž to tušil, všechny ty dušičky najednou. Některé z&nbsp;nich utekly dveřmi pro služebnictvo a&nbsp;vystoupily až do třetího poschodí, které mělo okna do ulice Droit-Mur, aby se pokusily hudce spatřit a&nbsp;byly tak odměněny za dny utrpení. Marně. Jedna dokonce vystrčila ruku mříží a&nbsp;mávala bílým kapesníčkem. Dvě byly ještě chtivější. Podařilo se jim vylézt až na střechu a&nbsp;odvážily se tak daleko, že konečně „mladíka“ zahlédly. Byl to starý šlechtic, slepý a&nbsp;zchudlý emigrant, který pro trochu rozptýlení hrával ve svém podkroví na flétnu.</p>
			<p id="toc_marker-2-6-6" class="MLP-uroven3-nadpis para-style-override-1">(6) <br/>Malý klášter</p>
			<p class="MLP-text-bez1radku para-style-override-1">Na ohrazené<a id="x.20086"></a>m místě kláštera Petit-Picpus stála tři dokonale odlišná stavení: velký klášter, který obývaly řeholnice, ústav chovanek, kde bydlely žákyně, a&nbsp;konečně to, čemu se tu říkalo malý klášter. Byla to obytná budova se zahradou, v&nbsp;níž bydlely staré jeptišky různých řádů, zbytky klášterů, zničených za revoluce; shromáždění všech možných černošedivobílých strakatin, sbírka všech možných odrůd církevních společností; mohli bychom to nazvat&nbsp;– je-li vůbec dovoleno tyto pojmy spojit&nbsp;– jakousi klášterní maškarádou.</p>
			<p class="MLP-text para-style-override-1">Už za doby císařství bylo dovoleno všem těm ubohým pannám, rozprchlým a&nbsp;zbaveným domova, aby hledaly útulek pod křídly benediktinských bernardinek. Vláda jim platila malou penzi; dámy z&nbsp;Petit-Picpus je přijaly s&nbsp;otevřenou náručí. Byla to podivná směs. Každá řeholnice žila podle pravidel svého řádu. Někdy bylo chovankám jako zvláštní osvěžení dovoleno, aby je navštívily; tím se stalo, že ty mladé dívčí mysli uchovaly mimo jiné i&nbsp;vzpomínku na matku Svatého Basilia, na matku Svatou Scholastiku a&nbsp;na matku Jakubu.</p>
			<p class="MLP-text para-style-override-1">Jedna z&nbsp;těch, které tu hledaly útočiště, zde byla téměř doma. Šlo o&nbsp;jeptišku ze Sainte-Aure, jedinou řeholnici, která přežila sestry svého řádu. Starý klášter saintaurských panen býval od počátku osmnáctého století právě v&nbsp;tomto domě kláštera Petit-Picpus, který později připadl benediktinkám Martina Vergy. Tato svatá panna, příliš chudá, aby si mohla dovolit nádherný šat svého řádu, bílý háv se šarlatovým škapulířem, do něho zbožně oblékla alespoň malou loutku, kterou ochotně ukazovala a&nbsp;kterou odkázala klášteru. V&nbsp;roce 1824 zbyla z&nbsp;tohoto řádu jen jedna jeptiška, dnes už zbývá jenom ta panenka.</p>
			<p class="MLP-text para-style-override-1">Vedle těchto ctihodných matek dovolila představená i&nbsp;několika starým ženám, jako paní Albertině, aby se uchýlily do malého kláštera. Byly tam paní de Beaufort d’Hautpoul a&nbsp;paní markýza Dufresnová. Jednu znali v&nbsp;klášteře jen podle velmi hlučného užívání kapesníku. Chovanky jí říkaly paní Vacarminiová (Hřmotná).</p>
			<p class="MLP-text para-style-override-1">Kolem roku 1820 nebo 1821 požádala o&nbsp;přijetí do klášterního útulku v&nbsp;Petit-Picpus paní de Genlis, která tou dobou řídila perio­dický sborníček <span class="MLP-znak-kurziva-11b">Intrépide</span>. Doporučil ji pan vévoda Orleánský. V&nbsp;úle nastalo hemžení; sestry rádkyně se chvěly rozčilením. Paní de Genlis psala romány. Ale prohlásila, že ona je první, která své romány odsuzuje a&nbsp;že se dostala do údobí plaché zbožnosti. S&nbsp;pomocí boží a&nbsp;princovou vstoupila do kláštera. Odešla po šesti nebo osmi měsících, vymlouvajíc se na to, že klášterní zahrada není dost stinná. Řeholnice byly paní de Genlis nadšeny. Ačkoliv byla stará, hrála ještě velmi dobře na harfu.</p>
			<p class="MLP-text para-style-override-1">Odcházejíc nechala po sobě stopu ve své cele. Paní de Genlis byla pověrčivá a&nbsp;latinářka. Tyto dva pojmy odhalují její povahu. Ještě po několika letech byly ve skřínce její cely, v&nbsp;níž skrývala své stříbro a&nbsp;šperky, nalepeny latinské verše vlastnoručně psané červeným inkoustem na žlutém papíře, verše, které, jak se paní de Genlis domnívala, měly moc vyplašit zloděje:</p>
			<p class="MLP-verse--I---12-12 para-style-override-1">Imparibus meritis pendent tria corpora ramis; <br/>Dismas et Gesmas, media est divina potestas; <br/>Alta petit Dismas, infelix, infima, Gesmas. <br/>Nos et res nostras conservet summa potestas. <br/>Hos versus dicas, ne tu furto tua perdas.<span class="char-style-override-8"><a id="footnote-3409-122-backlink" class="footnote-link" href="#footnote-3409-122">122</a></span></p>
			<p class="MLP-text para-style-override-1">Tyto verše psané latinou šestého století budí pochybnost, zda se oba lotři na Kalvárii jmenovali, jak se má za to, Dismas a&nbsp;Gestas, nebo Dismas a&nbsp;Gesmas. Takto psané jméno by asi bylo v&nbsp;minulém století mluvilo proti vikomtu Gestasovi, který si osoboval právo odvozovat svůj původ od lotra visícího po Kristově levici. Ostatně působivost připisovaná těmto veršům tvoří věroučný článek řehole milosrdných sester.</p>
			<p class="MLP-text para-style-override-1"><span>Klášterní chrám, zbudovaný tak, aby oddělil jako opravdový řez velký klášter od ústavu, byl společný pro ústav chovanek a&nbsp;pro velký i&nbsp;malý klášter. Přístup byl dovolen i&nbsp;veřejnosti zvláštním vchodem z&nbsp;ulice přes nemocnici. Ale všechno bylo uspořádáno tak, že žádná z&nbsp;obyvatelek kláštera nemohla zahlédnout světskou tvář. Představte si chrám, jehož kněžiště by uchopila ruka nějakého obra a&nbsp;smáčkla ho tak, že by netvořil jako v&nbsp;jiných kostelích přirozené prodloužení za hlavním oltářem, ale místnost nebo jakousi temnou sluj po pravici kněze, který slouží mši svatou; představte si, že tato místnost je uzavřena záclonou zvýši sedmi stop, o&nbsp;níž jsme se už zmínili; do stínu té záclony na dřevěné lavice po levici natlačte řeholní sestry, po pravici chovanky a&nbsp;v&nbsp;pozadí kostela čekatelky a&nbsp;novicky, a&nbsp;budete mít jakýs takýs pojem o&nbsp;tom, jak se řeholnice z&nbsp;kláštera Petit-Picpus účastní služeb božích. Tato sluj, které se říkalo kůr, byla chodbou spojena s&nbsp;klášterem. Kostelní okna vedla do zahrady. Když se řeholnice účastnily bohoslužeb, při kterých jim jejich řád nařizoval mlčení, byli věřící z&nbsp;řad veřejnosti na jejich přítomnost upozorněni jen hlukem sklapovacích sedadel při příchodu a&nbsp;odchodu z&nbsp;chrámu.</span></p>
			<p id="toc_marker-2-6-7" class="MLP-uroven3-nadpis para-style-override-1">(7) <br/>Několik siluet z&nbsp;onoho přítmí</p>
			<p class="MLP-text-bez1radku para-style-override-1">Po šest let, které dělí rok 1819 od roku 1825, byla představenou kláštera Petit-Picpus slečna de Blemeur, řeholním jménem matka Innocentia. Pocházela z&nbsp;rodiny Markéty de Blemeur, která napsala <span class="MLP-znak-kurziva-11b">Život svatých řádu svatého Benedikta</span>. Byla opět zvolena. Malá a&nbsp;tlustá šedesátnice měla „hlas jako nakřáplý hrnec“, jak to o&nbsp;ní říkal dopis, o&nbsp;kterém jsme se už zmínili; ostatně to byla skvělá žena, jediná veselá bytost v&nbsp;klášteře, a&nbsp;proto ji všechny sestry zbožňovaly.</p>
			<p class="MLP-text para-style-override-1">Matka Innocentia zdědila mnoho po své prabábě Markétě, co do vzdělanosti druhé Anně Dacierové<span class="char-style-override-4"><a id="footnote-3409-123-backlink" class="footnote-link" href="#footnote-3409-123">123</a></span>. Byla sečtělá, vzdělaná, učená, moudrá při rozhodování, neobyčejně zběhlá v&nbsp;dějepise, prošpikovaná latinou, nacpaná řečtinou a&nbsp;plná hebrejštiny, spíš benediktin než benediktinka.</p>
			<p class="MLP-text para-style-override-1">Místopředstavenou byla stará španělská, téměř slepá řeholnice matka Cineres.</p>
			<p class="MLP-text para-style-override-1"><span>Nejváženější ze všech </span><span class="MLP-znak-kurziva-11b">rádkyň</span><span> byla matka Svatá Honorina, po­kladnice, matka Svatá Gertruda, která byla první učitelkou novicek, matka Anděl Páně, druhá učitelka, matka Zvěstování Panny Marie, kostelnice, a&nbsp;matka Svatý Augustin, a&nbsp;sestra ošetřovatelka, jediná zlá osoba v&nbsp;klášteře; mimoto ještě matka Svatá Mechtilda (slečna Gauvain), docela mladičká žena, která měla překrásný hlas; matka Andělské kůry, která byla dříve v&nbsp;klášteře božích panen a&nbsp;v&nbsp;klášteře v&nbsp;Trésoru mezi Gisorsem a&nbsp;Magny; matka Svatý Josef (slečna de Cogulludo); matka Svatá Adelaida (slečna ďAuverney); matka Milosrdenství (slečna de Cifuentes, která si nemohla zvyknout na umrtvování těla); matka Sedmero bolestí Panny Marie (slečna Miltière, přijatá do řádu v&nbsp;šedesáti letech, velmi bohatá); matka Prozřetelnost (slečna Laudinière); matka Obětování Panny Marie (slečna Siguenza), která se stala představenou v&nbsp;roce 1847; konečně matka Svatá Céligne (sestra sochaře Ceracchiho), která zešílela; matka Svatý Chantal (slečna de Suzon), která rovněž zešílela.</span></p>
			<p class="MLP-text para-style-override-1">Mezi nejkrásnější sestry patřila půvabná třiadvacetiletá dívka, pocházející z&nbsp;ostrova Bourbon a&nbsp;vzešlá z&nbsp;rodu rytíře Roze&nbsp;– ve společnosti jí říkali slečna Rozová a&nbsp;řeholním jménem matka Nanebevzetí Panny Marie.</p>
			<p class="MLP-text para-style-override-1">Matka Svatá Mechtilda řídila sborový zpěv a&nbsp;ráda k&nbsp;tomu přibírala chovanky kláštera. Brávala si zpravidla celou škálu, to jest sedm děvčátek od deseti do šestnácti let, vynikajících hlasem i&nbsp;postavou; zpívaly stojíce, seřazené bok po boku do řady podle věku od nejmenší do největší. Napohled vám připadaly jako šalmaj mladých dívek, jako živá Panova flétna sestavená z&nbsp;andělů.</p>
			<p class="MLP-text para-style-override-1">Z&nbsp;posluhujících řeholnic milovaly chovanky nejvíce sestru Svatou Eufrazii, sestru Svatou Markétu, dětinskou sestru Svatou Martu a&nbsp;sestru Svatého Michala, jejímuž dlouhému nosu se smály.</p>
			<p class="MLP-text para-style-override-1">Všechny ty ženy byly k&nbsp;dětem laskavé. Řeholnice byly přísné jenom k&nbsp;sobě. Topilo se jen v&nbsp;ústavu chovanek a&nbsp;strava, srovnáme-li ji se stravou klášterní, byla vybraná. Chovankám byla věnována tisícerá péče. Ale šlo-li dítě kolem sestry a&nbsp;oslovilo ji, řeholnice nikdy neodpověděla.</p>
			<p class="MLP-text para-style-override-1"><span>Protože v&nbsp;celém klášteře bylo přikázáno mlčet, byla řeč odňata lidským tvorům a&nbsp;přestěhovala se do neživých předmětů. Jednou to byl kostelní zvon, který mluvil, jindy zas zahradníkova rolnička. Zvučný hlas zvonku, který měla vrátná po ruce a&nbsp;jejž bylo slyšet po celém domě, označoval jako telegrafické signály různým způsobem zvonění všechno, co bylo třeba ve hmotném životě vykonat, a&nbsp;přivolával do hovorny, bylo-li potřebí, tu či onu obyvatelku. Každá osoba a&nbsp;každá věc měly své znamení. Na převorku se zvonilo jednou a&nbsp;jednou, na podpřevorku jednou a&nbsp;dvakrát. Šest a&nbsp;pět zazvonění oznamovalo začátek vyučování, takže žákyně nikdy neříkaly vrátit se do třídy, ale jít na šest-pět. Čtyři-čtyři bylo znamení paní Genlis. Bylo je slyšet velmi často. </span><span class="MLP-znak-kurziva-11b">Čtyřkový děs</span><span> říkaly nemilosrdné dušičky. Devatenáct úderů ohlašovalo velkou událost. Bylo to otevření </span><span class="MLP-znak-kurziva-11b">hlavních klášterních vrat</span><span>, strašných železných plátů zježených závorami, které se otáčely ve svých stěžejích jen před arcibiskupem.</span></p>
			<p class="MLP-text para-style-override-1">Řekli jsme, že vyjma arcibiskupa a&nbsp;zahradníka se nedostal do kláštera žádný muž. Chovanky vídaly ještě dva jiné muže: almužníka, starého a&nbsp;ošklivého abbého Banésa, kterého mohly pozorovat mřížemi kněžiště; učitele malby, pana Ansiaux&nbsp;– dopis, o&nbsp;němž jsme už četli, ho nazývá Anciot a&nbsp;mluví o&nbsp;něm jako o&nbsp;<span class="MLP-znak-kurziva-11b">starém ošklivém hrbáčovi</span>.</p>
			<p class="MLP-text para-style-override-1">Jak vidíme, všichni muži byli obzvlášť vybraní.</p>
			<p class="MLP-text para-style-override-1">Takový byl ten podivný dům.</p>
			<p id="toc_marker-2-6-8" class="MLP-uroven3-nadpis para-style-override-1">(8) <br/>„Post corda lapides“<span class="char-style-override-8"><a id="footnote-3409-124-backlink" class="footnote-link" href="#footnote-3409-124">124</a></span></p>
			<p class="MLP-text-bez1radku para-style-override-1">Když js<a id="x.20089"></a>me načrtli život kláštera po stránce duchovní, bude snad užitečné vylíčit několika slovy i&nbsp;poměry hmotné. Čtenář o&nbsp;nich už asi má jakous takous představu.</p>
			<p class="MLP-text para-style-override-1">Klášter Petit-Picpus-Saint-Antoine vyplňoval téměř úplně rozlehlý lichoběžník, který byl vytvořen ulicemi Polonceau, Droit-Mur, uličkou Picpus a&nbsp;zastavěnou uličkou, která se na starých plánech jmenuje Aumarais. Ty čtyři ulice obkličovaly lichoběžník jako příkopy. Klášter měl více stavení a&nbsp;zahradu. Hlavní budova ve svém celku byla soustavou přístavků, které z&nbsp;ptačí perspektivy dost jasně tvořily šibenici položenou na zemi. Hlavní rameno šibenice zabíralo celý úsek ulice Droit-Mur mezi uličkou Picpus a&nbsp;ulicí Polonceau; menší rameno tvořilo vysoké šedé přísné a&nbsp;zamřížované průčelí vedoucí do uličky Picpus; domovní vrata čísla 62 byla na konci. Uprostřed tohoto průčelí se pod nánosem prachu a&nbsp;popela bělala stará nízká nahoře zaoblená vrata, na nichž si pavouci spřádali sítě a&nbsp;která se otvírala jen na jednu nebo dvě hodiny v&nbsp;neděli a&nbsp;při vzácných příležitostech, když opouštěla klášter rakev nějaké jeptišky. Vrata sloužila jako veřejný vchod do kostela. K&nbsp;rohu šibenice přiléhal čtvercový sál, do něhož se ukládaly potraviny a&nbsp;jemuž jeptišky říkaly <span class="MLP-znak-kurziva-11b">zásobárna</span>. Ve velkém rameni se řadily cely matek, sester a&nbsp;novicek. V&nbsp;malém rameni byly umístěny kuchyně, refektář s&nbsp;křížovou chodbou a&nbsp;chrám. Mezi dvojími dveřmi čísla 62 a&nbsp;rohem zavřené uličky Aumarais stál ústav chovanek, zvenčí neviditelný. Zbytek lichoběžníku tvořila zahrada položená mnohem níže než ulice Poloneeau, a&nbsp;proto zdi vypadaly mnohem vyšší vevnitř než zvenku. Trochu zvlněná zahrada měla uprostřed mírného kopečku překrásnou zašpičatělou a&nbsp;kuželovitou jedli, od níž vycházely jako <span>ze středu štítu čtyři hlavní aleje a&nbsp;dalších osm menších cest vždy po dvou; kdyby zahrada byla kruhová, vypadalo by to jako kříž položený na kole. Všechny cesty šly až k&nbsp;nepravidelně vzdáleným zdem, byly nestejně dlouhé a&nbsp;všechny vroubily rybízové keře. V&nbsp;pozadí zahrady vedla alej vysokých topolů od rozvalin starého kláštera v&nbsp;rohu ulice Droit-Mur k&nbsp;malému klášteru, který tvořil roh uličky Aumarais. Před malým klášterem se rozkládala takzvaná zahrádka. Připojme k&nbsp;tomuto celku dvůr, různá zákoutí, která vytvořily budovy uvnitř, nadto pak zdi jako ve vězení a&nbsp;výhled na samé dlouhé černé pruhy sousedních střech, vroubící druhou stranu ulice Poloneeau, a&nbsp;mohli bychom si udělat dokonalou představu o&nbsp;tom, jak před padesáti lety vypadal dům bernardinek z&nbsp;kláštera Petit-Picpus. Svaté místo bylo postaveno právě v&nbsp;místech bývalé míčovny, která tu byla od čtrnáctého do šestnáctého století a&nbsp;jíž říkali </span><span class="MLP-znak-kurziva-11b">herna jedenácti tisíc ďáblů.</span></p>
			<p class="MLP-text para-style-override-1">Všechny tyto ulice patřily zřejmě k&nbsp;nejstarobylejším ulicím Paříže. Jména Droit-Mur a&nbsp;Aumarais jsou velmi stará. Ulice, které je nesou, jsou ještě starší. Ulička Aumarais se kdvsi jmenovala Maugout; ulice Droit-Mur se jmenovala Églantiers<span class="char-style-override-4"><a id="footnote-3409-125-backlink" class="footnote-link" href="#footnote-3409-125">125</a></span>, protože Bůh tam rozvíral květy, dřív než člověk tesal kameny.</p>
			<p id="toc_marker-2-6-9" class="MLP-uroven3-nadpis para-style-override-1">(9) <br/>Století pod řeholní rouškou</p>
			<p class="MLP-text-bez1radku para-style-override-1">A&nbsp;když jsme se pustili do podrobností o&nbsp;tom, jak kdysi vypadal klášter Petit-Picpus, a&nbsp;když jsme se už odvážili nahlédnout okénkem do toho mlčenlivého útulku, prosíme, aby nám čtenář dovolil ještě malé odbočení, nesouvisící s&nbsp;jádrem této knihy, nicméně svérázné a&nbsp;užitečné, neboť pomáhá pochopil, že i&nbsp;sám klášter má své zvláštní postavy.</p>
			<p class="MLP-text para-style-override-1">V&nbsp;malém klášteře žila stoletá žena, která pocházela z&nbsp;opatství Fontevrault. Před revolucí patřila k&nbsp;lepší společnosti. Často mluvila o&nbsp;panu de Miromesnil, strážci pečetě za Ludvíka XVI., a&nbsp;o&nbsp;paní prezidentové Duplatové, kterou dobře znala. Měla z&nbsp;toho vždycky velkou radost a&nbsp;byla pyšná, mohla-li v&nbsp;rozhovoru tato dvě jména uplatnit. O&nbsp;opatství Fontevrault vykládala přímo divy, podle ní bylo velké jako nějaké město a&nbsp;mělo i&nbsp;ulice.</p>
			<p class="MLP-text para-style-override-1">Stará paní mluvila pikardským nářečím, což chovanky bavilo. Každý rok slavnostně obnovovala řeholní sliby, a&nbsp;když měla přísahat, říkala knězi: „Jeho Milost svatý František přísahal Jeho Milosti svatému Juliánovi, Jeho Milost svatý Julián přísahal Jeho Milosti svatému Eusebiovi, Jeho Milost svatý Eusebius přísahal Jeho Milosti svatému Prokopovi atd. atd., a&nbsp;já přísahám vám, duchovní otče.“ A&nbsp;chovanky propukaly v&nbsp;smích, ne v&nbsp;duchu, ale do závojů; rozkošné krátké a&nbsp;tlumené pochichtávání nutilo sestry rádkyně, aby pohoršené vraštily obočí.</p>
			<p class="MLP-text para-style-override-1">Jindy stařena vypravovala různé historky. Říkávala, že <span class="MLP-znak-kurziva-11b">za jejího mládí si bernardini nijak nezadali s&nbsp;mušketýry</span>. Jejími slovy promlouvalo osmnácté století. Vypravovala o&nbsp;šampaňském a&nbsp;burgundském obřadu se čtverým vínem. Kdykoliv před revolucí projížděla nějaká vznešená osobnost, francouzský maršálek, princ, vévoda nebo pair městem v&nbsp;Champagni nebo v&nbsp;Burgundsku, přicházela ho slavnostně uvítat celá městská rada a&nbsp;podávala hostu čtyři štíhlé stříbrné číše s&nbsp;různým vínem. Na prvním poháru bylo napsáno: <span class="MLP-znak-kurziva-11b">opičí víno</span>, na druhém: <span class="MLP-znak-kurziva-11b">lví víno</span>, na třetím: <span class="MLP-znak-kurziva-11b">ovčí víno</span> a&nbsp;na čtvrtém: <span class="MLP-znak-kurziva-11b">prasečí víno</span>. Tyto čtyři nápisy vyjadřovaly čtyři stupně, po kterých opilec sestupuje: první opojení ho rozjařuje, v&nbsp;druhém je piják popudlivý, třetí ho otupuje a&nbsp;čtvrté mění člověka ve zvíře.</p>
			<p class="MLP-text para-style-override-1">Ve skříni pod klíčem skrývala žena záhadný předmět, na kterém si velmi zakládala. Fontevraultský řád jí to nezakazoval. Nikomu nechtěla ten předmět ukázat. Zavírala se, i&nbsp;to jí řád dovoloval, a&nbsp;schovávala se, kdykoliv se s&nbsp;ním chtěla potěšit. Zaslechla-li kroky v&nbsp;chodbě, zavírala skříň tak chvatně, jak jen jí stařecké ruce stačily. Jakmile se jí někdo o&nbsp;tomto tajemství zmínil, tu ta řečná osoba ihned zmlkla. I nejzvědavější sestry se musily vzdát před jejím mlčením, nejvytrvalejší byly odzbrojeny její umíněností. To byla také látka k&nbsp;přetřásání pro všechny, kdo v&nbsp;klášteře nic nedělali a&nbsp;nudili se. Co je ta vzácná a&nbsp;tajná věc, ten poklad stoleté jeptišky? Nějaká zbožná kniha? Snad prokazatelně pravý ostatek světce? Sestry se už pomalu v&nbsp;tom bludišti dohadů samy nevyznaly. Po&nbsp;smrti ubohé stařenky spěchaly rychleji, než by se bylo slušelo, a&nbsp;otevřely skříň. Našly předmět zahalený trojnásobnou rouškou jako posvěcená patena. Byla to fajánsová mísa s&nbsp;namalovanými andělíčky, které pronásledují lékárničtí učňové vyzbrojení ohromnými stříkačkami. Malba hýřila pitvornými tvářemi a&nbsp;komickými situacemi. Jeden z&nbsp;rozkošných amorků je už napíchnutý. Brání se, třepetá křidélky, ještě se pokouší ulétnout, ale človíček se ďábelsky chechtá. Naučení: láska přemožená kolikou. Tuto pozoruhodnou mísu, která měla možná čest inspirovat Molièra, jste mohli vidět ještě v&nbsp;roce 1845; byla na prodej u&nbsp;vetešníka na bulváru Beaumarchais.</p>
			<p class="MLP-text para-style-override-1">Dobrá stařenka měla nerada světské návštěvy, <span class="MLP-znak-kurziva-11b">jelikož</span>, jak říkala, <span class="MLP-znak-kurziva-11b">hovorna je příliš smutná</span>.</p>
			<p id="toc_marker-2-6-10" class="MLP-uroven3-nadpis para-style-override-1">(10) <br/>Původ Ustavičného klanění</p>
			<p class="MLP-text-bez1radku para-style-override-1">Os<a id="x.20092"></a>tatně hovorna podobná hrobce, jejíž obraz jsme se pokusili nastínit, byla jen místní záležitostí, neměla obdoby v&nbsp;jiných klášterech. Obzvlášť ne v&nbsp;klášteře v&nbsp;ulici Du Temple&nbsp;– ten ovšem patřil jinému řádu&nbsp;–, tam byly černé okenice nahrazeny hnědými záclonami a&nbsp;hovornou byl salón s&nbsp;parketami, v&nbsp;oknech visely bílé mušelínové záclony a&nbsp;na stěnách směly být obrazy, podobizna jakési benediktinky s&nbsp;odhaleným závojem, malované kytice a&nbsp;dokonce i&nbsp;hlava jakéhosi Turka. V&nbsp;klášterní zahradě v&nbsp;ulici du Temple rostl indický kaštan, který byl považován za nejkrásnější a&nbsp;největší kaštan ve Francii a&nbsp;dobrý lid osmnáctého století jej pokládal za <span class="MLP-znak-kurziva-11b">otce všech kaštanů v&nbsp;království</span>.</p>
			<p class="MLP-text para-style-override-1">Řekli jsme, že klášter du Temple byl obsazen benediktinkami Ustavičného klanění, zcela jinými benediktinkami, než byly sestry, které patřily klášteru v&nbsp;Cîteaux. Řád Ustavičného klanění není tak starobylý a&nbsp;neuplynulo ještě ani dvě stě let od jeho vzniku. V&nbsp;roce&nbsp;1649 byla Nejsvětější svátost oltářní zneuctěna dvakrát v&nbsp;několika dnech za sebou ve dvou pařížských chrámech, v&nbsp;Saint-Sulpice a&nbsp;Saint-Jean en Grève, a&nbsp;tento tak málokdy se vyskytující svatokrádežný čin poděsil a&nbsp;dojal celé město. Pan převor a&nbsp;generální vikář v&nbsp;kostele Saint-Germain-des-Prés nařídil slavnostní procesí všeho kněžstva, při kterém sloužil mši svatou papežský nuncius. Ale obřad pokání a&nbsp;očisty nestačil dvěma ctihodným ženám, paní Courtinové, markýze Boucsové a&nbsp;komtese Châteauvieuxové. Pohanění spáchané na „Nejvznešenější svátosti oltářní“ nedalo těm dvěma zbožným duším pokoj, zdálo se jim, že může být odčiněno jen „ustavičným klaněním“ v&nbsp;některém z&nbsp;ženských klášterů. Obě, jedna v&nbsp;roce 1652 a&nbsp;druhá v&nbsp;roce 1653, složily pozoruhodné částky do rukou benediktinky matky Kateřiny de Bar, řeholním jménem Nejsvětější svátost oltářní, a&nbsp;požádaly ji, aby založila k&nbsp;tomu zbožnému cíli klášter řádu svatého Benedikta; první svolení se dostalo matce Kateřině de Bar od pana de Metz, saintgermainského opata, pod podmínkou, „že do kláštera může být přijata jen dívka, která přinese tři sta liber důchodu, to znamená kapitál šest tisíc liber“. Po saintgermainském opatovi dal své svolení i&nbsp;král a&nbsp;všechno, listinu opatskou a&nbsp;královské listiny, schválil účetní kabinet a&nbsp;parlament v&nbsp;roce 1654.</p>
			<p class="MLP-text para-style-override-1">To je původ a&nbsp;zákonné zasvěcení kláštera benediktinek Usta­vičného klanění Nejsvětější svátosti oltářní v&nbsp;Paříži. Jejich první klášter byl nově vybudován v&nbsp;ulici Casette z&nbsp;peněz dam de Boucs a&nbsp;de Châteauvieux.</p>
			<p class="MLP-text para-style-override-1">Řád, jak vidno, se vůbec nepodobal řádu cisterciáckých benediktinek. Podléhal opatu ze Saint-Germain-des-Prés, právě tak jako panny Nejsvětějšího srdce Ježíšova podléhají generálu jezuitů a&nbsp;milosrdné sestry generálu lazaristů.</p>
			<p class="MLP-text para-style-override-1">Lišil se značně od řádu bernardinek z&nbsp;Petit-Picpus, jehož vnitřek jsme ukázali. V&nbsp;roce 1657 zmocnil papež Alexandr VII. zvláštním brevem benediktinky z&nbsp;kláštera Petit-Picpus, že smějí vykonávat ustavičné klanění jako benediktinky Nejsvětější svátosti. Ale přesto se oba řády podstatně liší.</p>
			<p id="toc_marker-2-6-11" class="MLP-uroven3-nadpis para-style-override-1">(11) <br/>Konec kláštera Petit-Picpus</p>
			<p class="MLP-text-bez1radku para-style-override-1">Klášter Petit-Picpus upadal od počátku restaurace; úpadek souvisel s&nbsp;postupným a&nbsp;hromadným odumíráním řádu, který se po osmnáctém století ztrácí jako mnoho jiných řeholních ústavů. Rozjímání stejně jako modlitba je potřebou lidstva; ale mění se jako všechno, čeho se revoluce dotkla, a&nbsp;jako se dříve stavělo nepřátelsky k&nbsp;pokroku, je mu dnes nakloněno.</p>
			<p class="MLP-text para-style-override-1">Dům kláštera Petit-Picpus se rychle vylidňoval. Roku 1840 zmizel malý klášter i&nbsp;ústav chovanek. Už v&nbsp;něm nebyly ani stařenky, ani děvčátka; jedny zemřely, druhé odešly. <span class="MLP-znak-kurziva-11b">Volaverunt</span><span class="char-style-override-4"><a id="footnote-3409-126-backlink" class="footnote-link" href="#footnote-3409-126">126</a></span>.</p>
			<p class="MLP-text para-style-override-1">Řehole Ustavičného klanění až děsí svou neúprosnou přísností; přísnost řehole ženy odpuzuje a&nbsp;řeholní místa se neobnovují, protože se nové sestry nehlásí. V&nbsp;roce 1845 se hlásily ještě sem tam sestry k&nbsp;posluze, ale žádné sestry do řádu. Před čtyřiceti lety bylo v&nbsp;klášteře téměř sto řádových sester; před patnácti lety jich nebylo víc než osmadvacet. Kolik je jich dnes? V&nbsp;roce 1848 byla převorka řádu mladá, důkaz, že se kruh, za kterého byla volena, zmenšil. Nebylo jí ani čtyřicet. Čím je počet sester menší, tím únavnější je povinnost; každé z&nbsp;nich připadne namáhavější služba; blížil se pomalu okamžik, kdy zbude sotva dvanáct rozbolavěných a&nbsp;shrbených ramenou, aby nesla těžký úkol řehole svatého Benedikta. Břemeno je neúprosné a&nbsp;není totéž, nese-li je málo nebo více sester. Tížilo a&nbsp;drtí. Také řeholnice umírají. V&nbsp;době, kdy spisovatel této knihy bydlil ještě v&nbsp;Paříži, dvě z&nbsp;nich umřely. Jedné bylo pětadvacet, druhé třiadvacet let. Tato druhá sestra může říci jako Julia Alpinula: <span class="MLP-znak-kurziva-11b">Hic jaceo, vixi annus viginti et tres.</span><span class="char-style-override-4"><a id="footnote-3409-127-backlink" class="footnote-link" href="#footnote-3409-127">127</a></span> Pro nedostatek sester se klášter zřekl výchovy dívek.</p>
			<p class="MLP-text para-style-override-1">Nemohli jsme minout neobyčejný, neznámý a&nbsp;tajemný dům, aniž jsme do něho vešli a&nbsp;provedli jím čtenáře, kteří sledují a&nbsp;poslouchají naše vypravování, aby alespoň někomu byl smutný příběh Jeana Valjeana na prospěch. Vnikli jsme do řeholní společnosti plné starobylých obyčejů, které se nám dnes zdají tak zvláštní. Je to uzavřená zahrada. <span class="MLP-znak-kurziva-11b">Hortus conclusus</span>. Mluvili jsme o&nbsp;tomto podivném místě podrobně, ale s&nbsp;úctou, pokud je úcta slučitelná s&nbsp;podobným rozborem. Nerozumíme všemu, ale neurážíme. Jsme na hony vzdáleni chvalozpěvů Josefa de Maistre, který nakonec vyhlašuje i&nbsp;kata za svatého, jako jsme daleci pošklebků Voltaira, který se dokonce posmívá i&nbsp;kříži.</p>
			<p class="MLP-text para-style-override-1">Řekněme mimochodem, že Voltaire nebyl logický; byl by hájil Ježíše, jako hájil Calase; a&nbsp;co znamená krucifix i&nbsp;pro ty, kdo popírají nadpřirozené vtělení? Zavražděného mudrce.</p>
			<p class="MLP-text para-style-override-1">V&nbsp;devatenáctém století prodělává náboženství krize. Lecčemu se odnaučujeme, a&nbsp;činíme dobře za předpokladu, že se přiučujeme něčemu jinému. Lidské srdce nesnáší prázdnotu. Často se boří, a&nbsp;je to správné, jde-li vzápětí obnova.</p>
			<p class="MLP-text para-style-override-1">Studujme zatím věci, které už nejsou. Je dobře je znát, třebas i&nbsp;jen proto, abychom se jich mohli vystříhat. Opičení po minulosti bere na sebe někdy jen falešná jména a&nbsp;rádo se vydává za budoucnost. Strašidlo minulosti rádo falšuje svůj cestovní pas. Vyhněme se nástrahám! Střežme se! Minulost má jednu tvář, a&nbsp;tou je pověra; a&nbsp;jednu masku, a&nbsp;tou je přetvářka. Ukažme pravou tvář a&nbsp;strhněme masku.</p>
			<p class="MLP-text para-style-override-1">Otázka klášterů je složitá. Civilizace kláštery zatracuje a&nbsp;svoboda je bere v&nbsp;ochranu.</p>
<p class="MLP-text para-style-override-1"><br/></p>
			<div class="footnotes">
				<div class="footnote">
					<p class="MLP-pozn-pod-carou para-style-override-1"><a id="footnote-3409-120" class="footnote-anchor" href="#footnote-3409-120-backlink">120</a> <span> Hříčka: jméno starověkého tyrana = Agáta s&nbsp;klíči&nbsp;– A. aux clés (fr.).</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-3409-121" class="footnote-anchor" href="#footnote-3409-121-backlink">121</a> <span> Nikdo nesdělí cizím lidem naše pravidla a&nbsp;ustanovení (lat.).</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-3409-122" class="footnote-anchor" href="#footnote-3409-122-backlink">122</a> <span> Tři těla nestejných zásluh visí na stromech: Dismas a&nbsp;Gesmas a&nbsp;uprostřed božská moc; Dismas si žádá nebe, nešťastný Gesmas peklo. Nechť nás i&nbsp;náš majetek uchová nejvyšší moc. Říkej si tyto verše, abys nebyla okradena.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-3409-123" class="footnote-anchor" href="#footnote-3409-123-backlink">123</a><span> </span><span> Překladatelka Aristofana (1684), Terentia (1688) a&nbsp;Homéra (1699, 1708).</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-3409-124" class="footnote-anchor" href="#footnote-3409-124-backlink">124</a> <span> Po srdcích kamení.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-3409-125" class="footnote-anchor" href="#footnote-3409-125-backlink">125</a> <span> Šípková.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-3409-126" class="footnote-anchor" href="#footnote-3409-126-backlink">126</a> <span> Uletěly.</span></p>
				</div>
				<div class="footnote">
					<p class="MLP-pozn-pod-carou para-style-override-1"><a id="footnote-3409-127" class="footnote-anchor" href="#footnote-3409-127-backlink">127</a> <span> Zde ležím, žila jsem 23 let.</span></p>
				</div>
			</div>
		</div>
</body>
</html>